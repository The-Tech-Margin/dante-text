	|1-3.~  Dicit autor quod ille septem domine, scilicet septem
virtutes de quibus tractatum est, incep[er]unt dulciter cantare psalmum
illum: <deus venerunt gentes in hereditatem tuam, et conquinaverunt
sanctum templum tuum>.  Et hoc canebant alternative: idest quod
quando[que} canebant tres virtutes, scilicet fides spes et karitas,
quandoque et subsequenter alie quatuor, scilicet prudencia iusticia
fortitudo et temperancia, quemadmodum canunt clerici in coro.  Et ideo
dicit: ^or tre or quatro.~ -- |Lagrimando.~  Idest lacrimabant ille
virtutes, et conquerebantur de hiis que acciderant currui et plante, ut
supra notatum est, et de polucione et fornicacione ecclesie; et ideo
dicebant psalmum illum <deus et cetera>.

	|4-5.~  Hic autor inteligit de sacra theologia, que dolebat de
transsformacione et dexstruccione sui currus, scilicet ecclesie:  et
ideo dicit ^pia et sosspirosa~; quia comparabat dolorem suum dolori
quem passa fuit virgo Maria videns filium suum in cruce.

	|7.~  Dicit autor quod, dum cessassent ille septem virgines ex
suo cantu, Beatrice ex ardore karitatis respondit eis dicens:  <modicum
et non videbitis me>.

	|34.~  Per vas inteli[gi]tur hic currus, de quo dictum est
supra in precedenti capitulo; quod quidam draco scisit ipsum cum cauda,
scilicet Macomettus, ut plene tractatum est ibi.

	|35-36.  Fu e non @e.~  Hic vult dicere quod ecclesia iam fuit;
ecclesia nunc autem non est ecclesia, set speluncha et camera
viciorum.

       |...ma chi n' @a colpa creda 
     che vendecta de Dio non tene suppe.~  

Dicit autor quod est vulgaris oppinio florentinorum, quod
si occidit quis aliquem, et possit occisor novies comedere suppam
super tumulum occisi, numquam fit ulcio de homicidio illo; et per
hoc dicuntur attinentes occisi custodire novem noctibus
monumentum occisi, ne super illud contingat comedi suppas.  Et
per hoc assimili dicit Beatrice, quod ultio divina non timet
suppas, quantumcumque fiant, et quod pastores ecclesie, qui
culpabiles sunt strupando ecclesiam, et etiam reges et mundi
barones graviter puniuntur.

	|37-39.~  Hic vult dicere autor, quod non semper erimus sine
imperatore: per heredem enim aquile inteligit successorem imperatoris.
Et loquitur de Constantino, qui reliquit pennas currui, idest dotavit
ecclesiam, ut tractatu[m] est in precedenti capitulo.  Per quas pennas
ipse currus effectus est monstrum; quia, ut dictum est in precedenti
capitulo, subito ipsis pennis copertus fuit totus currus, quod monstrum
fuit: quod ecclesia dotata et ampliata fuit ex dote Constantini.
Deinde ipse currus factus est preda, idest quod pastores et prelati
omnes de ecclesia faciunt predam, et ipsam extorquere parant, et ut
extorqueant moliuntur: et hoc, quia sic pennuta est.

	|40-43.~  Dicit autor quod hec verba loquebatur Beatrice Danti
dicens, quod infalibiliter propter decursum stellarum previdebat
quendam ducem venturum et fulminaturum furiam et gigantem:  |furiam~,
idest pastores ecclesie; |gigantem~, idest reges Francie, quia cum
ipsis pastoribus fornicantur simonaice.  Cum enim dicit:

     Un cinquecento cinque e diece, {43}

per |cinquecentum~ intelige hanc literam D, que apud mercatores denotat
cinquecentum; per |quinque~ intelige hanc literam V, que denotat
quinque; per |decem~ intelige hanc literam X, et sic habes DVX.  Et
istum ducem predicit venturum, ut dictum est: quis autem debeat esse
iste dux, non dicit; set sicut venturum predicit.

	|46-48.~  Dicit autor quod Themis et Spinga fuerunt due antique
ninphe, sive mulieres, que vaticinabantur et predicebant futura, ut
prophetisse; tamen adeo osscure predicebant, quod numquam ante adventum
rei inteligebantur ipsarum prophecie.  Contingit tamen quod, cum Themis
in senectute posita propheti$casset quedam futura obscurisime,
apparuerunt quedam mulieres iuvenes, que Naiades appellantur, que sua
subtitilitate et sciencia prophecias Themis ante adventum rei
explanaverunt.  Ex quibus irata Themis, suis artibus apparere fecit
quendam aprum mire magnitudinis et ferocitatis, qui omnes pecudes
provincie devoravit, omnesque blavas devastavit.  Modo dicit Beatrice
Danti: forsitan mea osscura narracio persuadet me esse talem, quales
fuerunt Themis et Spingha, quia ad modum narracionum suarum offuscat
intellectum.

	|49.~  Set cito, dicit ipsa, facta ipsa erunt Nayades
naracionis mee: idest explanabunt dicta mea, sicut explanabant
Nayades.

	|51.~  Idest: propter explanationem mee narationis non
devorabuntur pecudes, nec destruentur blave ab apris.

	|52-54.~  Dicit Beatrice Danti: nota tu ea que vidisti, et que
tibi dico; et cum eris in vestro mortali mundo, ubi vita est quidam
cursus ad mortem, rediices vivis illa que vidisti.

	|55-57.~  Dicit autor quod, sicut dictum est capitulo XXXII,
per plantam inteli[gi]tur lignum vite et obediencie, que planta per
inobedienciam primi parentis, scilicet Ade et Eve, decorticata fuit.

	Amen, amen, amen, deo gratias, amen.  
