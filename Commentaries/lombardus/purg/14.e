	|1-3.~  In parte ista dicit autor, quod isti qui ad invicem
loquebantur, erant duo spiritus, sive due umbre: scilicet dominus
Raynerius de Carbolis et Guido del Ducha.

	|16-18.~  Dicit autor quod Dante se istis notificavit per
	locum, et loquitur de flumine Arni.  Falterona est quedam
contrata in montibus Casentinis, districtus Florencie, in terris
comitum Guidonum; et in valle illa, scilicet Falterona, incipit Arnus.

	|31-40.~  Dicit autor quod |pregno~ inteli[gi]tur grandis et
altus.  Vult dicere quod a loco illo ubi incipit Arnus, usque ad locum
ubi intrat in mari, carent omnes habitatores virtute; et hoc breviter
vult dicere usque ad locum illum ubi dicit in testu:

     Ond' @anno s$i mutata lor natura. {40}

Tamen ut apercius pateat testus, Pelero est quidam mons in Scicilia,
prope civitatem Masanam, versus Italiam, quem montem recisit mare ab
Apennino, qui extenditur per Italiam usque penes ipsum Pelorum; et ideo
Scicilia remansit insula, que prius non erat, set contigua Italie.  Et
inter Pelorum et Apeninos montes, scilicet montes Calabrie, est ramus
maris, qui Farus dicitur; et est ibi Silla.  Unde ait poeta: <incidit
in Sillam, qui vult vitare Caridim> {Philippe Gaultier, ^Alexandreis~,
5.301}.  Et dicitur quod raro inveniuntur montanea alciora illo monte.

	|34-36.~  Idest usque ad mare, ubi redditur ipsi mari aqua
Arni, que iam maris fuit.  Nam celum cum suis nubibus a mari atrait
quandocunque pluit, ex quibus pluviis fiunt flumina; et ideo dicit in
testu:

     Ond' @anno i fiumi ci@o che va co loro. {36}

	|42.~  Circe fuit quedam mulier incantratrix, que cum suis
pocionibus faciebat homines devenire in bestias: idest ita
efficiebantur amentes, quod in moribus et actibus apparebant bestie, ut
tractatum [est] capitulo XXVI inferni.

	|43-45.~  Dicit autor quod ubi incipit Arnus, scilicet in
Casentino, sunt homines sine moribus et virtute.

	|46.  Bottoli~ dicuntur canes parvi et grossi, sicut scherpi.
|Ringhiosi~ idest abundantes in latratu et rixis et nequicia, et
attentantes ultra quam possunt; et inteligit de aretinis.

	|49-51.~  Hic autor in parte ista describit decursus fluminis
Arni dicens, quod quantum fit grossior, idest labitur et descendit,
tantum plus circa ipsum habitatores sunt deteriores; et ideo dicit in
testu:

     Di can farsi lupi. {50}

Inteligit hic autor de florentinis.

	|52-53.~  Hic autor inteligit de pisanis, quos fraudulentes
appellat.

	|58-60.~  Dicit autor quod iste qui loquebatur erat Guido del
Duca, et loquebatur [de] domino Rainerio de Carbolis de Forlivio
dicens, quod nepos suus, scilicet Fulcherius de Carbolis, multos ex
florentinis occidet multosque vivos vendet, et civitatem Florentie adeo
in malo statu relinquet, quod usque ad magnum tempus non bene
reatabitur.  Et hoc fuit tempore alborum, quando Fulcherius fuit
potestas Florencie; ipse enim decapitari fecit Nerlum de Adimaribus,
dominum Bettum de Gerardinis, duos de Scolaribus; Tignam de Macciis
fecit mori in Eculeo et multos alios, et eciam susspendi plures; ex
quibus Florentia fuit valde recisa, et plura mala secuti fuerunt.

	|85-87.~  In parte ista dicit autor, quod iste Guido, se videns
in tanta pena positum, reprehendit invidos dolentes de aliena
felicitate, dicens: quare invidiose cogitatis super aliena felicitate,
cum ex ipsa cogitatione oporteat vos privari simili felicitate? --
idest uri et tristari.  Et ideo dicit:

     Ov' @e mistier di consorto divieto. {87}

|Consorto~ idest simile.  Vel aliter et melius: quare, o genus humanum,
optas ea, idest temporalia, que simul et semel a pluribus possideri non
possunt; ymo expedit quod, que possidentur ab uno, prohibita et
inpossessa sint a consorte, scilicet ab altero? -- Quasi dicat: stulte
spem vestram ponitis in bonis temporalibus.

	|94.~  Hic autor inteligit de Romandiola.

	|97.~  Dicit autor quod iste Guido incipit nominare primos
curiales nobiles legales et valentes; et dicit quod isti duo, scilicet
Lucius et Henricus Monardi, fuerunt de Beltinoro, curialisimi et
sapientes valde et probi de ipsorum primis.

	|98-99.~  Dicit autor quod iste Petrus fuit de Ravenna,
similiter largus et sapiens et probus ultra modum; Guido fuit de
Carpina.  Carpina est quoddam castrum in Montefeutro.  Iste Guido fuit
probissimus de patria sua et homo valde curialis.

	|100-102.~  Hic autor in parte ista dicit, quod iste Guido
deridet consimiles istorum, volentes asscendere ultra quam dittet
ipsorum origo, seu aquisita virtus.

	|103-105.~  Dicit autor quod iste Ugolinus fuit de Favencia, et
fuit singlarisimus homo in curialitate et probitate et sensu.

	|106.~  Dicit autor quod Federicus fuit de Arimino, largus et
curialis et probus de patria ultra modum.

	|107-108.~  Hic dicit autor, quod isti fuerunt quiddam
nobilisimi ravennates, sapientes et magnates et animi viriles.

	|112-114.~  Hic in parte ista dicit autor, quod Bertinoro est 
quoddam castrum multorum nobilium hominum, et est inter Forlivium et
Cesenam.  Et ex nobilitate magna istorum nobilium, volentes unusquisque
servire forenses, firmaverunt columpnam unam cum anulis in platea, ita
quod quelibet domus habeat anulum suum nominatum; et ordinaverunt inter
se dicentes, ut quicumque forensis appenderet vel ligaret equum suum ad
talem anulum, osspes esset illius talis cuius est anulus.  Modo dicit
iste Guido Danti, quod hec nobilitas cesavit non solum in Bertinoro,
set in tota patria; et ideo dicit superius in testu:

     Ch$e dentro a questi termini @e ripeno
     di venenosi sterpi, s$i che tardi
     per coltivar omai vereber meno. {94-96}

	Quasi dicat: tota nobilitas probitas et legalitas in
Romandiola deffecit.

	|115-117.~  In parte ista dicit autor, quod Bagnacavallo est
magna terra, que multos habet comites et nobiles ex antico.  Castrocaro
est quoddam castrum in districtu Forlivii, et multos habet comites et
nobiles; Poggioconio similiter multos habet comites et milites.

	|118-120.~  Dicit autor quod Pagani dicuntur quidam de Favencia
nobiles, a Pagano patre Maginardi, qui probissimus homo fuit de patria
sua.

	|121.~  Iste Ugulinus fuit de Favencia, valens et probus valde,
et nullos habuit heredes; et ideo dicit nomen ipsius securum, quia non
remansit de eo qui degenerare possit.

	|133.~  Dicit autor quod ista, que modo loquitur, fuit
Anglaurus, que dicit hec verba, quasi aroganter loquens [et]
interogans:  occidet ne me [quicumque me] caperit? -- Idest quicumque
invidus est; quasi dicat: non umquam moriar, set ipse occidetur.

	|139-141.~  Dicit autor quod Anglaurus fuit filia Ediperii
regis Atenarum, et per invidiam conversa fuit in saxum, invidens sorori
sue Erse, quam adamavit Mercurius filius Iovis et Maie, quia pulcrior
erat ea.  Et hunc ardorem invidie aduxit ei ipsa invidia ad peticionem
Paladis, eo quod dicta Anglauro deceperat Heritonium filium Vulcani
promictens, ut, si daret ei donum aureum, se consentiret ei; quo dato,
repulit eum et decepit.

	|143.~  Dicit quod camus est morsus freni, quem, dicit ipse,
intra suam metam deberet homo tenere, scilicet regere et gubernare cum
disscretione et freno: idest abstinenciam habere contra vicia.

	|145-147.~  In parte ista dicit autor, quod Virgilius
loquebatur Danti in persona humani generis, et dicit: vos capitis
escam, et inretimini in dellectacionibus mundanis, et ob hoc seducimini
a demone; ita quod non prodest vobis frenum inpositum, idest non
curatis nec cogitatis de pena parata vobis peccatoribus propter
dellicta, nec curatis de gloria parata benefacientibus; et sic nec
timore pene, nec amore virtutis et glorie peccare desinitis.  Vocat
enim vos celum ostendendo vobis suas pulcritudines, et eas vobis
promittens; vos autem solum ad terram, idest ad terena comspicitis, et
ideo cruciamini et patimini in tormentis.  
