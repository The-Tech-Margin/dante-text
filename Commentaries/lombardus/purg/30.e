	|1-3.~  Dicit autor quod per septemtrionem inteligit illa
septem candelebra, scilicet VII dona spiritus sancti, que sunt in primo
celo, scilicet in celo empireo; in quo celo numquam est nec fuit
occasus vel ortus, nec alia nebula quam [...].  Ex ipsorum virtute
fiebant omnes previsi ad quecumque debite agenda, sicut virtute
inferioris septemtrionis in nostro emisperio siti, scilicet stelle
tramontane, instruuntur naute ad debitam navigacionem; nam septem dona
spiritus sancti homines faciunt previsos ad quecumque agenda.

	|22.~  Hic vult dicere autor quod, sicut quandoque in ortu
solis circa partem orientalem est densitas nubium, que radios solis
adeo impedit et obumbrat, quod eos patitur asspectus hominis,

     Cos$i dentr' una nivola di fiori. {28}

Dicit autor quod Dante similitudinaliter loquitur: ita, dicit ipse, ex
quadam nube florum, angelicis manibus exeunte, vidit quandam dominam
exeuntem.

	|31-33.~  No[ta] quod hic loquitur de Beatrice, idest de sacra
teologia, quam fulgere dicit spe fide et caritate.  Nam cum dicit:

     Donna m'aparve sotto verde manto, {32}

inteligit de spe; cum dicit: 

     Sotto candido velo, {31}

inteligit de fide; cum dicit: 

     Vestita di color di fiamma viva, {33}

inteligit de caritate.

	|34-36.~  Hic dicit autor quod Dante repetit, quomodo ab
infancia dilexit hanc Beatricem, et quod semper spiritus eius cum ipsa
fuerat, et ipsam valde dilexerat.  Inteligit de sacra theologia.

	|49.~  Dicit autor quod cum loqui vellet Virgilio, et eum non
invenit nec vidit, quia recesserat; non enim competebat ei amplius
asscendere.  Et ex hoc Dante turbatur et dolet et conqueritur, ut
patet.

	|52.~  Vult dicere quod tantum doluit de recessu Virgilii, quod
nec amenitas loci, nec dellectatio quantumcunque rerum ibi sitarum,
quas ammisit antiqua mater, idest Eva, potuerunt resistere quin
lacrimas funderet, et quin fauces eius madide rore fierent adre, idest
aride et cooperte siccis lacrimis.

	|67-68.~  ^Fronda~ [di] ^Minerva~ fuit oliva; et ideo vult
dicere quod valata, idest cooperta, erat olivis illa domina, scilicet
Beatrice.

	|76.~  Vult dicere quod, dum resspiceret flumen Letis et
videret ibi ymaginem suam, gravatus fuit verecundia, et amovens occulos
incepit resspicere versus terram.

	|84.~  Idest non cantaverun ultra versum illum, in quo dicitur
<pedes meos>.

	|85.~  Hic dat exemplum quod, quemadmodum super montes Ytalie
inter arbores et arbores congellatur nix ex frigore ventorum, deinde
liquescit ut candella ante faciem ignis,

     Pur che lla terra, che perde ombra, spiri; {89}

idest dummodo spiret ventus de partibus meridianis, scilicet auster: in
quibus partibus dicitur sol quandoque tantum asscendere, quod nullam
umbram facere potest, quia perpendiculariter et directe superpositus
est illi regioni ita quod umbra ibi fieri non potest; ita dicit ipse,
quod lacrime et susspiria congellate erant in ipso ante cantum
angelorum; set quia in canto sibi visum fuit audire vocem dicentem: <o
domina, quare hunc sic acerbe redarguis?>, congellate interne lacrime
liquefacte fuerunt, et in aquam et susspiria converse: quam aquam per
occulos effudit, et per os susspiria.

	|100-102.~  Dicit autor quod per pias sustancias inteligit
angelos, et eis incipit loqui dicens, scilicet Beatrice: vos vigilatis
in eternum, ita quod nec per sopnium nec per noctem quicquam vobis
occultatur; set volo inteligi ab illo qui plorat, scilicet [Dante], ut
dolor eius equetur culpe.

	|109.~  Vult dicere Beatrice, quod non solum ex
costellacionibus planetarum, sub quibus dissponitur homo ad aliquem
finem, set eciam ex divina gratia Dante disspositus fuit et paratus ad
omnem mirabilem dotrinam susscipiendam, et ad omnia bona opera et
virtuosa exercendo; set tanto, dicit ipsa, fit silvestrior terra non
culta et non purgata malo semine, quanto pinguior est et maioris habet
vigorem.

	|142.~  Dicit quod necessarium est Dantem sic reprehendi, ut
contristetur et peniteat ipsum de comissis; quia aliter frangeretur
fatum dei, si gustaretur amenitas loci et transiretur Lethe, absque eo
quod peniteret et lacrimas funderet peccatorum.  
