	|1.~  Dicit autor quod iste angelus deleverat de fronte Dantis
peccatum avaricie, quod est quintum peccatum.

	|4.~  Hic autor inteligit de animabus que desiderant purgari,
que anime dixerunt ^sitio.~

	|7.~  Dicit Dante hic quod ei non remanserant nisi duo ex 
peccatis in fronte, et eciam quia de vicio gule dicit se parum sensisse.

	|10.~  Nota hic quod amans cum virtute semper amatur, si 
pateat eius amor amato.

	|14.~  Dicit autor quod iste Iuvenalis fuit quidam poeta.

	|40.~  Dicit autor quod, quando Virgilius dixit in Eneida,
idest in libro quem fecit de factis Enee: <cur non mortalia pectora
cogis, auri sacra fames>: scilicet, [si] hec tua verba non fuissent,
dicit Stacius, ego dannatus fuissem.

	|46-48.~  Dicit autor quod Stacius loquitur de hiis qui fuerunt
prodigi, qui de inferno surgent in resureccione cum crinibus
trunchatis, ut tractatum est capitulo 7 inferni 8 c. Et intelige:
quanti, idest multi, quos per ignoranciam non penitebit in vita nec in
morte, non credentes ex sua prodegalitate peccasse.

	|49.~  Vult hic dicere Stacius, quod contrarie culpe hic
insimul puniuntur; et ideo, quia fuit prodigus, punitur hic cum
avaris.

	|55-57.~  Hic loquitur Virgilius Stacio; unde auctor dicit,
quod Diocasta fuit uxor Lay regis thebani, et habuit ex ea filium unum,
nomine Edipum, qui occisit patrem suum ignoranter; deinde accepit
matrem suam in uxorem etiam per ignoranciam, et habuit ex ea duos
filios masculos, scilicet Ethiodem et Policenem, et duas filas feminas,
scilicet Ismene et Antigone.  Qui Edipus, scito uxorem suam esse matrem
suam, pre dolore nimio eruit sibi occulos; ex quo leti fuerunt Ethiodes
et Policenes, set tante disscordie fuerunt pro regno habendo, quod se
mutuo occiserunt, ut tractatum est capitulo 26 inferni 26 c. Et ideo
dicit:

      De la doppia tristicia de Iocasta; {56}

quia tot sibi dolores emanare vidit.  Et de hoc tractavit
Stacius exclamando auxilium Clio, que est una de scientiis; et
ibi, dicit Virgilius, inseruit quedam contra fidem.  Et ideo
dicit ei cantor bocholicorum carminum, idest Virgilius qui fecit
bocholicam, quod in tractatu illo, quod fecit Statius, non apparet
aduc ipsum fuisse fidellem.

	|61-63.~  Idest: si michi fidelis eras, dicit Virgilius Stacio,
quando secutus fuisti vestigia piscatorum, idest apostolorum?

	|64-66.~  In parte ista respondit Virgilio, ut patet.  Autor
dicit quod Parnasus est quidam mons in Boe$cia penes Athenas, ubi
antiquitus erat studium philosophorum et poetarum.  Quasi dicat:  tu
fuisti causa mei luminis ad fidem.

	|70-72.~  Hic Stacius respondit Virgilio et dicit, quare fuit
causa sui luminis ad fidem; et dicit quod, quando dixit Virgilius in
libro bucholicorum: <magnus ab integro seculorum nasscitur ordo.  Iam
reddit virgo; redeunt saturnia regna.  Iam nova progenies celo
dimictitur auto>, videtur enim ibi prophetasse de adventu Christi.

	|88-90.~  Dicit autor quod hic vult dicere Stacius, quod
antequam ipse compleret sextum librum de factis Thebarum, in quo ipse
tractavit quomodo greci venerunt circa Thebem, bapti$catus erat in
absconso, et longo tempore post baptismum ostendit se paganum proter
timorem; et ex tali tepiditate meruit stare in purgatorio ultra
IIII+or~ annos in quarto circulo, ubi purgatur avaricia.

	|94-96.~  Dicit autor quod Stacius petit a Virgilio de
aliquibus poetis. -- Tu ergo, dicto Stacius Virgilio, qui detegisti
velum fedei, quod mihi latebat, dic mihi ubi est Terencius, Cecilius,
Plato, Varro. -- Et omnes isti fuerunt poete.

	|103.~  Dicit autor quod modo respondit Virgilius, et loquitur
de limbo:  quod ipse cum istis et multis aliis sepe loquitur de monte
Parnasi, supra ubi coronabantur poete.

	|109.  Tue~ dicit Virgilius, idest de quibus tractasti [in]
Thebaidos.

	|110-111.~  Dicit autor quod Virgilius notificat Stacio illas
personas que sunt in inferno, de quibus poetando tractavit.  Et dicit
quod Antigone et Ismine filie fuerunt Edipii et Iocaste, ut dictum est
supra; Deifile et Argia filie fuerunt Adastri regis argivorum.
Deifille fuit uxor Tidei, Argia fuit uxor Polinicis. -- |Si trista,~
idest propter mortem fratum suorum et Actoris sui sponsi occisi per
manus [Tidei].  Et has dicit esse in limbo.

	|112.~  Dicit autor quod ista fuit Insiphylia, filia regis
Thoantis in insula Leni, de qua tractatum est capitulo 18 inferni 20 d;
que cum affugisset de Leno insula, capta fuit a pirattis et venundata
Lugurgo regi in Emea, qui rex tradidit ei filium suum Offeltem infantem
ad nutriendum.  Et cum esset predicta Insiphilia cum puero ad prata, ut
ipsum spaciaret, adveniens Adastrus rex argivorum, qui ibat cum aliis
grecis ad obsidendum civitatem Thebarum, et valde siciens, eo quod per
illam contratam omnes aque erant sicce ad peticionem Baci, preter
fontem Langie, rogavit dictam Insiphiliam, ut eum duceret ad aliquem
fontem, quo potari posset cum exercitu suo.  Que complacere ei volens,
conpaciensque sibi et exercitui suo, relicto puero ibi, secessit
aliquantulum una cum dicto rege, et ei fontem Langie ibi prope situm
ostendit; cum autem rediit, invenit puerum a quodam serpente mortuum.
Et hanc Insiphilem dicit esse in limbo.

	|113.~  Dicit auctor quod filia Teresie fuit Manto, de qua
tractatum est capitulo 20 inferni 22 d. Et tamen cum dicit |@evi,~ non
inteligas quod dicat in primo circulo ceci carceris, scilicet in
limbo;  set in ceco carcere, scilicet in inferno, quod alias falsum
esset; quia iam dictum est capitulo 20, quod ipsa Manto in inferno
est.  Et ideo illud |@evi~ reffertur ad cecum carcerem, idest ad
infernum.  Tetis dea marina fuit, et mater Acchillis, de qua tractatum
est capitulo 5 inferni 7 a.

	|114.  Et co le suore sue Deydam$ia.~  Dicit autor quod
Deydamia fuit filia Licomedis regis, apud quam Accilles latuitur, ut
non iret ad exercitum Troie, ut tractatum est capitulo 5 inferni 7 a,
et 26 inferni 27 a.

	|Co le suor sue.~  Idest cum monacabus suis; ipsa enim monaca
fuit, et amore Acchillis mortua est.  Et eam dicit esse in limbo.

	|118-119.~  Dicit auctor quod transierant quatuor hore diei, et
inceperant quintam.

	|142-144.~  Dicit autor quod ista vox, que exivit de isto
arbore, gulosos implicite reprehendit per exempla ex contrariis, quia
contaria contariis curantur, ut moris est autoris; dicens, quod virgo
Maria magis cogitavit ad celestes nupcias, que dicuntur debere fieri in
celis inter ipsam et agnum, ubi coniungetur ecclesia militans cum
ecclesia triumphante post diem iudicii, quam cogitaverit a[d] delicias
oris sui; quod os pro nobis supplicat ante deum.

	|145-147.~  Dicit autor quod illa vox aduc reducit exempla
contra gulosos dicens, quod antiquitus contentabantur romane mulieres
potare aquam, et quod Daniel despexit cibos et aquisivit sapientiam:
quasi dicat, quod aliter se habent moderni.

	|148-149.~  Dicit hic autor quod inteligit de prima etate,
tempore Saturni, que aurea fuit, ut tractatum est capitulo 9 10 b. In
qua etate vivebant homines de hiis que producebat terra sine cultu, ita
quod glandes sapide videbantur; set secus est ad presens.  Nectar
dicitur potus dulcis et amenus.  Et ideo vult dicere, quod potus
aquarum cuiuslibet fluvii videbatur sapidus, ut nectar illis antiquis:
idest quod non dellectabantur in amenitate saporum, sicut
dellectantur.  Suple moderni.
