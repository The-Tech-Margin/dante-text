	|1-3.~  Dicit autor quod hic ante, in precedenti capitulo iuxta
finem, predictus papa licenciavit Dantem, ut recederet et sineret ipsum
rogare pro salute sua, ubi dixit:

     Ch$e la tua stancia mio pregar disa$cia {19.140}

	Vult dicere Dante, quod noluit, licet insaciatus, amplius ab eo
quicquam petere, quia bonum velle non debet pugnare contra melius
velle.  Erat enim velle ipsius spiritus, quantum ad hec, melius et
utilius quam velle Dantis; quia spiritus orare disspositus erat, Dante
vero petere volebat.

	|7.~  Dicit autor quod hic loquitur de avaris et cupidis; ex
quibus egreditur rivolus {rivulus?} in inferno descendens, ut plene
tractatum est capitulo 14 inferni 17 c. {14.117}.

	|10.~  Dicit autor quod ex compasione, quam Dante habebat
animabus illis, blasfemmiavit avariciam; et dicit antiquam, eo quod
avaricia est radix et principium omnium malorum.

	|11.~  Dicit autor quod plures viciati sunt hoc vicio, quam
aliquo alio.

	|15.~  Hic dicit autor, quod Dante inteligit de veltre, de quo
tractatum est capitulo primo inferni 3 a {1.100-111}; qui veltrus habet
fugare cupiditatem: quod futurum credit ex costelacione.

	|25.~  Dicit autor quod iste Fabricius fuit quidam consul
romanus, qui fidelisimus patrie fuit et amator reipublice; et cum
Pirus, rex epirotarum, promitteret ei dare infinita pondera auri et
principatus, si traderet ei Romam, respondi[t]: romani nolunt aurum,
set imperare habentibus aurum.

	|31-33.~  In parte ista dicit autor, quod Dante transeundo per
istum gironem audivit unam vocem unius spiritus cum lacrimis, et
dicebat la[u]des istorum supradictorum, comen[dan]do eos de largitate;
unde ipse voluit scire quis esset.  Et aliquantulum inferius se
pu[bli]cavit: et vocabatur iste, sicut inferius patebit, Ugo Ciappeta.
Unde dicit iste Ugo, quod iste fuit beatus Nicolaus, qui, dum
patrimonium suum deberet disspensare pauperibus, et quidam indigena
pauperimus, habens tres pulcerimas filias, dissposuerat propter
egestatem in lupanaria ponere ipsas; quadam nocte, acceptis
sufficientibus pecuniis pro dotantis prefatis virginibus, accesit ad
habitacionem predicti pauperis, et per fenestram deiecit in domum
sacchum pecunie ex largitate et virtute animi.  Et cum mane surexisset
pauper, inventa pecunia gavisus est valde, et filias exinde doctavit,
et a proposito resiliit.

	|43-45.~  Dicit autor quod iste, qui loquebatur cum Dante, erat
spiritus Ugonis Ciappette, qui narrat de defficientibus hominibus in
regno Francie, unde promotus fuit eius filius ad coronam: ex quo
subsequenter regnaverunt descendentes ex ipso.  Et fuit filius unius
macelarii; et hic narrat de malicia sue prolis dicens, quod de planta
sue radicis raro ducitur bonus fructus, idest rari sunt boni
desscendentes ex ipso.

	|61.~  Iterum dicit quod, antequam sui descendentes acciperent
in matrimonium quandam comitissam de Proven$cia, ex qua habuerunt
comitatum Provincie, parve potencie erant.

	|67-69.~  Nota quod de celis descendunt anime ad corpora, idest
a deo; et vult dicere quod rex Karulus repinsit ad celum animam fratris
Tome de Aquino, qui magnus iluminator animarum fuit, idest valde
scientificus; et maior fuisset, si vivisset.  Set quia illi de domo
sua, scilicet illi de Aquino, erant homines imperiales, et ipse per
consequens dubitans rex Karulus ne a[d] statum dignitatis veniret,
ipsum Tomam per suos satellites venenari fecit.

	|70-71.~  Hic dicit de domino Karlo sine terra, quando venit
Florenciam et expulit albos de terra: et hoc videtur predississe.

	|79-81.~  Iterum hic loquitur de rege Karulo, patre regis
Roberti, qui captus fuit in Sciciliam; quem dicit vendidisse filiam
suam domino A$coni marchioni Montisferrati, vel hestensis: idest per
pecuniam in uxorem ei dedisse.

	|85.~  Iterum dicit quod, ut minora videantur ipsorum scelera
facta et fienda, rex Francie cepit Christum in personam vicarii, idest
papam Bonifacium, seu capi fecit; quem regem appellat novum Pilatum.
Quem non contentum de ca[p]cione pape et tanti sceleris,

     Porta nel tempio le cupide velle.  {93}

	Iterum dicit iste Ugo Danti, quod quia rex Francie non
fuit contentus de capcione pape et tanti sceleris, propter
cupiditatem acusavit et acusari fecit hosspitalarios de templo de
here$ci, ut destruerentur et ipse possideret ipsorum bona; et sic
cupide velle portaverunt ipsum regem in templo.

	|97-99.~  Hic eciam dicit Ugo, quod verba illa, que dicebat de
virgine Maria, cum dixit:

     {...} ^Dolce Maria~, {19}

     {...} ^povera fosti tanto~, {22}

per que verba vertit se Dante ad eum, dicit quod erant preces, quas
fundunt spiritus illi, quantum durat dies in laudes virginis Marie:
postea de nocte repetimus avaricias plurimorum.

	|103-105.~  Dicit autor quod iste Pimalion fuit de civitate
Tirie, que in Siria est, et fuit frater Didonis, uxoris Sichei de
regione Fenicis; et postea fuit uxor Enee, ut patet capitulo 5
inferni.  Iste Pimalion occidit Sicheum regem per prodicionem, ut
subcederet ei in regnum et aurum eius haberet; et propter hoc ipsum
appellat proditorem latronem et patricidam.

	|106-108.~  Dicit autor quod iste Mida fuit rex, et cum
hosspitatus fuisset Bacchus in domo sua, petiit dictus Mida Baccho, ut
largiretur ei donum quod peteret; quo promisso, peciit quod quicquid
tangeret, aurum fieret: quod factum fuit.  Sed quod, cum panis et
quodcumque edib[i]le tangebat fieret aurum, perpendit Mida hoc sibi
fore pestem et non donum, remedium querens, doctus fuit ire in
occidente et lavari in quodam flumine, ut removeretur factum; quod
derisurum fuit valde, et signum magne avaricie.

	|109-111.~  Dicit autor quod Acchor fuit filius Coran de tribu
Iuda; Iosue fuit filius Num et minister Moisi, et ei successit in
regendo populum Israel.  Et cum transirent flumen Iordanem cum populo
Israel precepto domini, et irent in terras promisionis, predictus Achor
furatus fuit spolia argentum et aurum in terra de Atamate, et eum
abscondit; quo iratus dominus incepit virtutem dare habitatoribus
terrarum adeo, ut insurgerent contra populum Israel, et inceperunt
affligi.  Ex quo turbatus Iosue, plorans exclamavit ad dominum; et
habito ressponso ut restitui faceret spolia et furtum, Iosue fecit
vocari Acor, inspiratus ipsum fuisse spoliatorem, et precepit ei ut
humiliaretur deo et spolia confiteretur.  Qui Acor confessus fuit, et
mox fecit Iosue ipsum capi et filios et filias et iumenta et omne
subpelectille suum, et spolia omnia conburi; ipse tamen Achor lapidatus
fuit a populo.  Iosue 7.

	|112.~  Dicit autor quod Saphira fuit uxor Ananie, qui cum ambo
vendidissent quendam suum agrum, defraudaverunt et absconderunt partem
pecunie inde receptam, et reliquam partem presentaverunt Petro
apostolo, cum totam presentare debuissent, ut moris erat omnibus
sequentibus apostolos, quia omnia comunia erant.  Et cum venissent,
reprehendit eos de comissa fraude, et statim expiraverunt.  Actuum 5.

	|113-114.~  Dicit autor quod iste Eliodorus fuit missus a
Scelencho rege Asie in Ierosolimam causa expoliandi erarium templi, eo
quod audierat predictus Sceleuchus ab Appolonio ibi esse immensas
copias ad rationem sacrificiorum non pertinentes.  Et cum pervenisset
Eliodorus cum satellitibus suis ad erarium, et vellet perficere quod
decreverat, apparuit quidam equ[u]s teribilis habens asessorem
operimentis optimis ornatum; qui cum impeto Eliodoro priores calces
elisit, et satellites dispersit.  Eliodorus vero, conversus ad dominum,
veniam peciit, et sic non periit; set reversus ad regem, naravit quod
contingerat.

	|115.~  Dicit autor quod Polmestor fuit rex Traccie; Polidorus
fuit filius regis Priami, quem Priamus miserat ad aliendum Polmestori
cum magna quantitate auri tempore exercitus Troye, cum perpenderet de
captione et destructione Troye, quia puer erat.  In processu temporis
Polmestor, audito de captione et destructione civitatis Troye, nec non
et de morte Priami regis et filiorum, dictum suum filium, scilicet
Polidorum, occidi fecit, ut possideret aurum quod cum eo habuerat a
Priamo; deiecit eum in litore maris, ubi mater eius, scilicet Ecuba,
eum invenit, ut tractatum est capitulo 30 inferni 31 b {30.13-20}.

	|116-117.~  Dicit autor quod Crassus fuit quidam magnus consul
romanorum, qui cum missus foret a populo romano cum magno exercitu
contra Partes, prepegit cum eis clam ut darent ei certum pondus auri,
et discederet cum exercitu; et cum transsiret de nocte civitatem pro
recipienda pecunia, ceperunt eum cives terre et aurum promissum sibi in
gutture decolaverunt.

	|130-132.~  Dicit autor quod Delo est quedam insula in Romania,
una ex Cicladibus; que insula instabilis erat, quia semper videbantur
teribiles teremotus in ea, prius quam Latona pareret ibi Apolinem et
Dianam: Apolo dicitur sol, Diana dicitur luna, dum lucet in silvis;
tamen postea stabilis fuit semper.

     ^.... Li du' ochi del cielo.~

Idest duas stellas, sive planetas.

	|140.~  Autor inteligit quando Christus fuit natus, quia tunc
inceperunt angeli cantare <gloria in excelsis deo>; et primi, qui
odierunt {audierunt} vocem istam, fuerunt quidam pastores custodientes
vigilias noctis supra gregem suum.  
