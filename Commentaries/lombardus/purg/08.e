	|1-3.~  In parte ista autor exemplative loquitur, et dicit quod
erat sero, quia tunc navigantes recordantur amicorum suorum et
suarum familiarum, et super ipsos et in ipsis cogitacionibus
dulcesit eis cor, maxime prima die qua deceserunt ab eis.

	|4-6.~  Sicut dictum est, exemplative loquitur autor, et dicit
quod sero erat, quia tunc peregrinantes, dum audiunt a longe
campanas de sero pulsantes, pung[untur] amore suorum amicorum,
quorum recordantur circa sero; que campane dum de sero pulsantur,
videntur supradicti pelegrini plorare lucem, que incipit latere.

	|25-27.~  Hic in parte ista dicit autor, quod per istos duos
angelos inteligitur spes nostra, que duplex esse debet, scilicet
circa iusticiam et circa misericordiam.  Circa iusticiam, contra
eos qui perseveraverunt in peccatis; circa misericordiam, erga
eos quos penituit peccatorum et per contriccionem pacificati sunt
deo, quia eis paratur gloria ineffabilis.  Et similiter potest
dici duplex spes, resspectu duplicis peccati, minimi et modici,
sicut prodigi et avari.  Per duas autem spatas ignetas
inteligitur iusticia dei, que semper parata nobis minatur
incendium; per puntas truncas inteligitur misericordia dei, que
semper mitigat iusticiam suam; per vestes virides inteli{gi}tur quod
spes nostra semper debet viridis iniungere.

	|37.~  Notat quod spes nostra de gremio virginis Marie
desscendere debet, que semper pro peccatoribus orat ad filium; et
de ipsius gremio exivit misericors Christus.

	|38.~  Dicit autor quod per vallem inteli{gi}tur vita et decursus
huius mundi, in quo insidiantur nobis tentaciones, quibus spes
nostra resistit.

	|39.~  Per hunc serpentem inteli{gi}tur tantacio peccati, sicut
serpens tentavit Evam; quia semper insidiatur serpens.

	|52-54.~  Dicit autor quod iste fuit iudex Ninus de Galura de Pisa,
et fuit maritus domine Beatricis marchionisse hestiensis; de quo
dicit Dante gaudere, quia non est in inferno.

	|61-63.~  Nota quod Sordellus putaverat ucusque Dantem solum esse
umbra.

	|64.~  Scilicet Sordellus; |et l' altro~, scilicet iudex Ninus
de Galura, vocavit quemdam Conradum nomine, amiranti ambo de Dante
qui vivus erat cum carne humana.

	|70-72.~  Ista Iohanna fuit filia iudicis Nini, et uxor domini
Riciardi de Camino.  Modo dicit Dante et rogat, quod, quando
erit reversus, quod dicat isti Iohanne filie sue, quod roget et
rogare faciat dominum pro eo.

	|79-81.~  Hic autor vult dicere, quod honorabilior titulus supra
tumulum suum diceret: -- hic iacet Beatrix uxor condam iudicis
Nini de Galura de Pisis --, quam dicere: -- uxor condam domini
Galea$ci de Vicecomitibus de Mediolano --.  Et hoc vult dicere
tacite eam reprehendens quia eo nubsit.

	|88-90.~  Hic in parte ista dicit autor, quod per istas tres
facelas inteligit tres virtutes theoloichas, scilicet fidem spem
et caritatem, que sunt loco aliarum quatuor virtutum, scilicet
prudentie iusticie fortitudinis et temperancie, que fulgebant in
veteri testamento; quia tunc temporis incognite erant iste tres a
philosophantibus, et aderendo illis quatuor virtutibus credebant
salvari: quod falsum erat.

	|133-135.~  In parte ista dicit autor, quod Coradus de Malaspinis
loquitur Danti et dicit, quod ante quam sol intret septem
vicibus in signo arietis, idest ante quam sint septem anni, erit
Dante cum aliquibus de Malaspinis, a quibus honorabitur, et per
experienciam certificabitur de virtutibus et probitatibus et
curialitatibus ipsorum marchionum, quas solum ex fama nunc novit.
Et hoc destinatum esse dicit.  
