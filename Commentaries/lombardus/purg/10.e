	|1-3.~  In parte ista autor vult dicere, quod malus amor 
animarum non dimittit ipsas animas uti per portam purgatorii, quia amor
anime circa voluntates in tantum cecat ipsam animam, quod viam viciorum
putat esse viam veritatis; et sic deluditur et decipitur anima propter
eius inordinatum amorem.  Et nota quod cum dicit |dissusa~, illud
ponitur privative; unde |dissusa~, idest ^non usa.~

	|22-24.~  Dicit hic autor quod, cum esset in quadam planicie in
cacumine cuiusdam montis, viderunt ibi alium montem, cuius ripa
desuptus alcior erat, quam illa planicies super quam Virgilius et
Dante erant, tanto quanto essent tres homines in longitudine; ita
quod ad ascendendum super ripam illam oportebat volare seu
ascendi, sicut qui vellet ascendere unum murum.

	|31-33.~  In parte ista dicit autor, quod latus illius ripe
marmoreus erat, statuis et immaginibus incisus, quibus similes in
proprietate et pulcritudine formare defecisset Policretus, qui
summus pictor fuit; et nedum ipse, set natura ibi deffecisset.

	|34-36.~  Hic dicit autor, quod iste talis angelus, qui 
immaginatus et scultus erat ibi, erat angelus Gabriel, qui desscendit
in terram ad nunciandum spiritum sanctum in uterum virginis Marie, ex
quo concepit Christum; propter cuius passionem pacificatum fuit humanum
genus deitati, et remissum eidem peccatum inobediencie primi parentis.
Que pax optata fuerat multis annis, eo quod ante hoc tempus non
salvabatur aliquis spiritus humanus.

	|42.~  Dicit autor quod ista fuit virgo Maria.

	|55-57.~  Hic dicit autor, quod ista arca sancta fuit archa
testamenti federis, quam fecit Moises in significacionem templi,
in qua erant precepta legis.  Hanc arcam cum aduceret David de
domo Aminadab, qui erat in Gargalla, calcitrantibus bobus et ob
hoc archa flectente, O$c$ca posuit manum ad arcam, tenuitque eam;
de quo iratus dominus contra eum, ipsum mori ibidem fecit, quia
usus fuerat officio non comisso.  Et ideo dicit:  

     Perch$e si teme oficio non comesso. {57}

	|64-66.~  Et remansit arca in domo Obidedon $Carei per tres 
menses; demum accepit eam David de dicta domo, et, dum duceret eam in
civitate, precedebat eam David cum septem coris psalentibus et
inmolantibus, et corei$cabat ante eam David accintus elipoth linea.

	|68.~  Dicit quod ista Nicol fuit uxor Davidis et filia Saulis
regis, que, dum vidit David cori$canten ante archan, derisit eum
et reprehendebat, et turbata fuit ex hoc.

	|73-75.~  Legitur quod tempore beati Gregorii pape, dum Rome
federetur quoddam monumentum, inventum fuit quo[d]dam caput
carneum, quod multo tempore steterat sub terra; et habebat
linguam adeo recentem et carnosam, sicut viventem caput
h[ab]uerat.  Quo relato beato Gregorio, fecit sibi portari dictum
capud; quo viso coniuravit, ut, quis fuisset, sibi diceret.
Cuius lingua respondit, quod Traiani imperatoris dannati fuerat.
Beatus vero Gregorius, de vita et operibus inquisito, invento
ipsum fuisse iustum, oravit a[d] deum, ut ipsum salvum faceret;
cuius preces exaudivit dominus.  Set quia iniuste pecierat
supradictus beatus Gregorius, percusit eum deus stomaci et iliaci
dolore perpetuo in vita sua.  Ipse autem Traianus, utpote iustus,
fecit iusticiam uni viduelle, ut legitur, de quodan suo filio
occiso; quo occiso, satis pacis patrie fuit.

	|94-96.~  Hic loquitur [de] deo, cui nichil est novum; et 
eciam quia videbatur vidua supradicta loqui cum Traiano imperatore, et
in aliis predictis istoriis inibi figuratis et inscultis videbantur
homines loqui.  Ideo appellat |visibile parlare~, quod novum est nobis;
non enim ex visu auditum percipimus, ad quod quis loquitur; set ibi
perceperunt Virgilius et Dante loquelas illas solum per visum.

	|109-111.~  Dicit autor quod hic Virgilius loquitur Danti 
et ortatur, ne timeat de tormentis que vident, quia isti tales, qui
puniuntur et cruciantur in purgatorio, ad plus puniuntur usque ad diem
iudicii; et ideo monet Virgilius Dantem, ut non consideret formam
martirii eorum qui hic puniuntur, set cogitet de subcessione et gloria
quam habebunt isti purgati; quod martirium ad plus durare non potest,
ultra quam usque ad diem iudicii.

	|123.~  Dicit |ritrosi~, quod semper in retro incedit vita
nostra, idest versus mortem.

	|124-126.~  Hic inteligit de corporibus nostris, que vermes 
sunt; et eciam ista corpora sunt facta ad formandam animam, que
angelica est et immortalis et, cum discedit a corpore, tendit ad
iusticiam sine scuto: idest quod nec latere nec se tueri potest.

	|127-129.~  Hic dicit autor, quod atomata dicuntur animalia
deffectuosa in aliqua parte sui corporis ex deffectu nature, seu
que non gratia sui nata et creata sunt, set ad producendum aliud:
sicuti sunt vermes ad faciendum siricum, qui vermes corumpuntur,
et ex eis nascuntur, sive evolant, alii vermes, et cum aliis
evolant.  Et simili modo vult dicere autor, quod humanum genus
non gratia sui natum [est], set gratia formandi animam; que
postea, mortuo corpore, evolat et tendit ad iusticiam.

	|130-132.~  Hic dicit autor, quod mensola est edifficium 
quod ponitur sub penetrali domus ad sustinendum ipsum ab una parte, ita
quod penetral requiescit super ipsum edifficium a parte illa.  Set hic
ponitur pro pittura, que fit quandoque in muris, scilicet imago hominis
contracta, que videtur sustentare edifficium superius situm, tenendo
manus super tibias et cervicem curvam; quia tales videbantur illi de
quibus loquitur.
