	|1-3.~  In parte ista dicit autor, quod incipiebat secundus
mons, supra quem asscendentes purgabantur vicio invidie, sicut in primo
precedenti monte purgantur superbi.  Et ideo dicit:

     Ove secondamente si rilega
     lo monte, che saliendo altrui dismala. {2-3}

|Dismala~, idest malum aufert, sive purgantur.

	|6.~  Idest minor circuitus est.

	|14.~  In parte ista dicit autor, quod Virgilius, volens
prospicere acute in solem, flexit capud suum usque penes pedes a latere
destro, et sic latus suus dester centrum erat, et sinistrum curvatum.

	|28-29.~  Dicit autor quod per hanc orationem denotatur caritas
et compasio alieni incomodi, quod recte contrarium est invidie; letatur
enim invidus de alterius angustia, et de felicitate tristatur.

	|31-32.~  In parte ista dicit autor, quod Orestes fuit rex
Micenarum, et occisit Pirum filium Acchillis insidiis per invidiam.

	|36.~  Quasi dicat: diligite non solum amicos et benefactores,
seu notos; set etiam offensores et dannificatores vestros ex virtute
caritatis amare debetis.  Nam et hoc recte opponitur invidie; magis
enim de proximi quam ignoti felicitate et miseria gloriatur et
tristatur invidus.

	|39.  Fer$ca~ vulgariter dicitur ^la scoriada.~  Vult hic
dicere autor, quod contraria contrariis curantur.  |Fer$ca~ idest
verberat.

	|69.~  Hic autor ostendit quomodo ex contrariis purgantur isti
invidi; sicut enim ex aliene adversitatis intuitu gloriati et letati
fuerant ipsorum occuli, sic cecitatis cruciamine purgantur, et ideo
videre non possunt in purgatorio.

	|109-111.~  Dicit autor quod ista Sapia fuit quedam domina
senensis, nomine Sapia, que mirabilis invidie fuit; et quando conflicti
fuerunt senenses al Colle de Valdelsa, letata ultra modum fuit.
Videbat enim prelium desuper quadam turrim, et, ipsis conflictis, dixit
versus celum: amodo faciat michi deus ad peius quam potest.

	|123.~  Hic autor inducit exemplum avis, que dicitur merlus; de
quo merlo fabulose dicitur, quod, cum post nivem et pluviam videt fieri
pulcrum tempus, dicit hoc proverbium: <non ti temo, domine, ch' escito
son del verno>.

	|128.~  Iste Petrus Petinarius fuit quidam sanctisimus homo, et
fuit florentinus et de tercio ordine beati Francisci, et morabatur
Senis in loco fratrum minorum; qui rogavit pro dicta Sapia.

	|151-153.~  Dicit autor quod Talamone est quoddam castrum
senense pulcerimum et fortisimum, in quo valde sperant senenses; et
ideo de ipsis senensibus loquitur.  Diana est quidam fluvius, quem
dicunt senenses labi per civitatem Senarum subtus terram; et pluries
voluerunt dictum fluvium invenire, set non potuerunt, set quod aduc
sperant invenire.  In brevi vult dicere, quod plus erit vana spes
senensium circa castrum Tolomonis, quam sit circa dianam.

	|154.~  Vult dicere hic autor, quod amiragli, idest qui se
principales fluminis diane faciunt, maiorem spem imponent in inveniendo
ipsum fluvium, quam in conservando et manutenendo castrum Talomonis,
quia locus est mortis.
