	|1-3.~  Dicit autor quod Dante vult dicere, quod quemadmodum
stat sol quando oritur in Ierusalem, ubi Christus creator ipsius solis
passus fuit, quia tunc est supra Ganghem in circulo meridiano, sic
stabat tunc; et ideo in illo emissperio, ubi erat Dante, erat sero,
quia tunc erat in alio emisperio, recte opposito Ierusalem.  Et est
notandum quod Ganghes et Yberus sunt [duo flumina, quorum unus est in
partibus Indie, scilicet Ganges, Hyberus vero vadit] (I) in fine
Yspanie in occidente, secundum patet i[n] spera.  [Et ipsis ambobus
fluviis est idem ori$con] set emisperia diversa et opposita; et ideo,
cum sol esset tunc in signo arietis, patet quod, cum oriebatur sol
ierosolimis, erat meridies supra Gangem.  [Et sic aries erat supra
Gangem] et Iberus erat super signum  libre, que libra opposita est
arieti.  Et nota quod dicit:

     Sotto l'alt[r]a libra, {3}

quia eciam arietem appellat libram; [quia in ariete est] equinocium
[sicut in libra]

	|5.~  Idest, sero fiebat ipsi Danti in illo emisperio ubi
erat.

	|37-39.~  Dicit autor quod Piramus et Tisbe fuerunt de
Babilonia, et ab infancia se invicem diligere inceperunt;
stabat enim [Piramus] cum suis parentibus iuxta domum Tisbe, ita quod
ipsorum osspicia solum paries dividebat.  Iuxta quam parietem stantes,
sepe de ipsorum amore tractabant, ex quo amoris ardor in ipsis continue
crescens, eos de die in diem arcius cruciabat.  Et sic tanti ardoris
flammam pati nequeuntes, disposuerunt amoris fructum gustare, et
ordinaverunt quandam noctem exire domos se secrete, et ire in
viridarium Nini regis extra civitatem, et ibi sub arbore mauri, iuxta
fontem ibi situm, ille qui prius esset alterum expectaret.  Tisbe
autem, statuta nocte velocitans exitum, accesit ad locum deputatum et,
dum expectaret Piramum, vidit extra vigorem lune splendentis quendam
leonem properantem ad fontem; que expavens affugit et latuit post
quoddam saxum, et dimisit clamidem per oblivionem iuxta fontem.  Et cum
leo venisset et bibisset, vidit clamidem Tisbis, quem, ore madeffacto
sanguine belve nuper occise ab eo, mantellum dillaceravit, et prefato
cruore linivit, et abiit.  Piramus, cum pervenisset ad fontem, videns
clamidem Tisbis delaceratum et sanguine asspersum, putavit Tisbe
devoratam ibi fore a feris; et pro nimio dolore, de vita dessperans,
continuo se proprio ense peremit.  De cuius venis emanavit sanguis, et,
saliens usque ad arborem, fructus ipsius arboris tinsit in rubeos.
Tisbe vero latens, cogitans leonem reccesisse, et cogitans amatum suum
Piramum forsitan venisse, dilatuit et ad fontem accessit; et videns
Piramum dillectum suum amore sui percussum, et quasi gemitum, ploratus
et gemitus et lamenta fundens, vocavit dicens:  Pirame dillecte, sic
Tisbe derelinquis? -- Piramus in extremis positus, ex dulcedine
sermonis Tisbe, occulos gravatos aperuit, eamque asspexit, amarum et
ultimum susspirum emittendo.  Et ideo dicit:

     Come al nome di Tisbe aperse 'l ciglio. {37}

Quod videns Tisbe Piramum esse mortuum, prehabitis multis
lamentis gemitibus et susspiriis, peciit donum diis, ut in
eternam rei memoriam sevarent fructus asspersi colorem sanguinis
adeptum, quodque post mortem suam in eodem tumulo poneretur cum
Piramo; et, hiis adeptis, eodem gladio se occisit.  Et scito a
parentibus eos mortuos, sepulti fuerunt in eodem tumulo, et
fructus illi, scilicet maure, colorem postea servavere
sanguinis.

	|95.~  Dicit autor quod Citharea est stella, que Venus dicitur,
sive Diana, que idem est.

	|100-102.~  Dicit autor quod Lya fuit filia Laban et uxor
Iacob.  Habuit enim Iacob duas filias Laban in uxores, scilicet Liam et
Rachelem; pro quibus habendis servivit Laban XIIII annis, sicut
tractatum est capitulo 3 inferni 4 c. Hec Lia turpior erat quam
Rachel.  Et nota quod per hanc Liam inteli[gi]tur vita activa, per
Rachelem eius sororem inteli[gi]tur contemplactiva; et quia transiri
non potest ad vitam contemplativam nisi mediante vita activa, ideo
ponit hic autor se [prius] invenisse Liam que Lia se ornabat manibus:
et per hoc denotatur vita activa.

	|104.~  Quasi dicat quod Rachel semper sedet in contemplacione,
ymaginando et contemplando in suo speculo, idest in deo.

	|108.  Me lo veder.~  Hic dicit Rachel quod sibi contemplacio
satissfacit.

	|Et ley l'oprar apaga:~ Idest Lie satissfacit vita activa.  Et
hec dicit autor quod Dante sic sompniabat se audisse.

	|115.~  Dicit autor quod Virgilius loquitur Danti de Beatrice,
quam hic ponit pro beatitudine.
