	|1.~  Hoc patet ad literam intuenti.

	|19-21.~  Dicit autor quod Chiasi est quidam locus in districtu
Ravenne, ubi sunt multe pinus.  Schirocchus est ventus qui, quando
spirat in dicta pineta, facit valde sonare folia: et non solum ibi, set
alibi ventus ille, ubique pre aliis, facit sonum in arboribus et
foliis.  Eolus dicitur rex ventorum, qui emictit dictum scirocchum; et
ideo dicit ^fuor disciogle.~

	|40-42.~  Dicit autor quod ista domina, de qua loquitur, fuit
comitissa Matelda, et de qua loquitur in penultimo capitulo; et per
hanc Mateldam inteligit felicitatem mundanam.  Ipsa vero comitissa fuit
sapientissima et potens et victoriatrix domina, et moribus et virtute
repleta; et ideo dicit quod coligebat et eligebat flores in floribus,
quasi dicat quod in vita activa elegit sibi preheminenciores virtutes.
Et est domina illa quam videbat in sompnis, que se nominat Liam.

	|49-51.~  Dicit autor quod Proserpina fuit filia Cereris dee
blade, que cum esset in Scicilia, [scilicet] in Trinachia, et coligeret
flores in quodam prato tempore veris, rapta fuit a Plutone deo inferni,
qui eam portavit ad infernum; et sic eam amisit mater, et ipsa amisit
ver.  Et in inferno dicitur lucere, sicut luna in terris.

	|64-66.~  Dicit autor quod Venus fuit quedam mulier
formosi[si]ma, et habuit unum filium, qui vocatus fuit Cupido.  Venus
autem trafficta fuit a Cupidine hoc modo; quod cum haberet Venus dictum
Cupidinem in brachiis, ex feretro ipsius Cupidinis exivit sagitta
vulnerans Venerem ictu amoris Adonis: quem Adonem adamavit postea
Venus.  Ita quod absque opere Cupidinis vulnerata fuit Venus sagitta
ipsius; quod esse non consuevit, scilicet aliquem vulnerari amore sine
opere et exercicio.  Et ideo dicit in testu:

     No' credo che sprendesse tanto lume. {64}

	|70-72.~  Dicit autor quod Elisspoto est quoddam brachium
maris, quod appellatur brachium sancti Georgii; et est latum per
quatuor vel per III+a~ miliaria, et dividit Asiam ab Europa.  Unde
supra istum Deulispontum Serses, filius Darii regis medorum et
persarum, fecit fieri quendam pontem solumodo ex navibus: erat enim
adeo potens et tot naves habebat, quod cooperuit ibi totum mare
navibus; et super naves vice ponti cum exercitu suo transivit super
grecos.  A quibus conflictus et debellatus fuit, et ex tempestate maris
et ventorum gens sua maximum naufragium passa fuit in mari; et fracte
sunt naves eius, et plurima et immensa dampna passus fuit.  Ex quo
domata fuit eius arogancia, quod totum orbem subiugare nitebatur; et
ideo dicit quod memoria depressionis ipsius est frenum toti arogancie
humane, quia potentisimus regum fuit.  Unde istud brachium maris
dividit Asiam ab Europa; et super ripam ex parte Asie est quoddam
castrum, quod vocatur Abido, et ex parte Europe est eciam castrum, quod
vocatur Sesto.

	|73-75.~  Dicit autor quod in dicta terra de Abido ex parte
Asie morabatur quidam nomine Aleander, qui diligebat quandam iuvenem,
nomine Hero, habitantem in Sesto ex parte Europe; et iste Aleander
multociens natabat Elespontum, scilicet de Abido in Sestum, usque ad
amatam suam predictam, et secum coniungebatur.  Et cum semel fluctuaret
ibi mare, et dictus Aleander ad suam amatam ire diu tardasset, ipsa
ipsum repetente et reprehendente de mora suis literis, intravit dictus
Aleander Elesspontum, et natavit usque penes ripam Sesti, continue
pugnans cum undis fructuantibus; et tandem fessus et victus necatus
est, et abinde ab undis deductus ad ripam fuit.  Cum autem venisset
amata eius ad ripam, et eum mortuum invenisset, pro nimio dolore se
gladio interemit.  Et ideo dicit quod Aleander non odivit in tantum
Elisspontum, quantum ipse Dante odivit rivum illum, eo quod non paravit
ei iter ad mulierem illam.

	|76-78.~  Dicit quod locus iste erat paradisus terestris, qui
ellectus et deputatus fuerat humano generi, nisi sua culpa ipso fuisset
privatus.

	|85-87.~  Dicit autor quod Dante alias audiverat, quod in
paradiso terestri non erat sonus aque nec aeris, et nunc esse videt; et
ideo dicit quod nova fide repletus est.

	|97-99.~  In parte ista domina illa respondit Danti ad
questionem quam fecit et dicit quod, ne turbaciones, idest teremotus
pluvia tempestates et grando et similia, qui et que sunt sub
exaltacionibus aquarum et terre ex virtute caloris solis pugnantis
atrahere omnem vaporem a[d] se, aliqualem tristiciam inferre[n]t humano
generi deputato possidere locum illum, -- ideo mons iste, dicit ipsa,
tanto in altum asscendit versus celum, quanto vides, et liberavit nos
habitatores a vestro mundo, qui ab aere includitur, idest ab aere
circundatur.  Et ideo in asscensu istius montis oportuit neccesario
aperi[r]i ab uno latere circulus aeris, ut inde exiret mons iste, et
super extenderetur cacumen ipsius in aere vivo, qui continue volvitur
cum firmamento celi.

	|106-108.~  Iterum dicit ista domina, quod in monte ipso, qui
dessolutus est, idest sublevatus, supra totam terram, et in aere vivo
situs et protensus, talis motus aeris percutit, ex quo fit sonus in
silva depressa; et inpregnatur ibi aer ille ex virtute potentis plante,
dum ab ipso aere percutitur et circundatur.

	|112-114.~  Alia vero terra, dicit ipsa, scilicet terra mundi,
secudum quod dissposita est per se, idest ex sua natura, et ex
influencia superioris aeris inpregnati ex dictis plantis, concipit et
producit diversimode et diversa ligna, secundum quod dissposita est
recipere impressionem predicti aeris vivi impregnantis [et] influentis
super ipsam terram.

	|121-123.~  Hic vult dicere ista domina, quod aqua illius
fluminis, scilicet Lethe, non procedit ex vena neque ex pluvia,
quemadmodum procedunt alia flumina que fiunt ex restauratione vaporum,
quos celum convertit: idest ex aquis maris, quas nubes extraunt de mari
et sublevant eas, deinde fit ex eis pluvia, et ex pluvia fiunt flumina;
set egreditur, dicit ipsa, ex vivo fonte, qui ex virtute divina
tantumdem recipit, quantum ex duabus partibus fundit.  Ab una parte
inest ei virtus, quod intrantes in ipsum fluvium obliviscuntur omnium
malorum que fecerunt; ab altera parte inducit eis memoriam omnium
bonorum.  Et per hos duos rivos oportet transire purgatos, antequam
intrent regnum vite, et de ipso bibere: primus rivus dicitur Lethe,
secundus Eunoe.

	|139.~  Hic etiam loquitur de poetis, qui tractaverunt de etate
temporis Saturni, que erat vera etas et felix et sine viciis.

	|141.~  Dicit quod Pernasus est quidam mons in Boecia penes
Athenas, in quo monte stabant antiquitus poete studentes.

	|144.~  Nectar dicitur ^la poson~, idest amenus suavis et
dellectabilis potus, et de hoc tractaverunt poete.

	|147.  Audito avean l'ultimo constructo.~  Cum dixit: 

     Quelli c'anticamente poetaro. {139} 
