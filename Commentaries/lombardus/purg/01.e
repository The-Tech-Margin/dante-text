	|1-3.~  Hic vult dicere autor, quod amodo intendit tractare de
meliori et subtiliori materia et aliciori, postquam exivit tenebras
inferni.

	|7-8.~  Poesis, idest poeticus modus loquendi et tractandi.  Hic
autor invocat auxilium musarum, idest scienciarum, ad tractandum de
hiis que dicere intendit; et suam mortuam poesim, idest que de eterna
morte ucusque tractavit, idest de inferno, resurgere.

	|9-12.  E quivi Calioppe alquanto surga~ usque ad locum illum
|dolce color.~

	Hic autor in parte ista invocat auxilium Calioppe in
opere isto.  Unde est notandum quod tres sunt muse precipue, scilicet
Caliope, Clio et Urania.  Caliope tractat [de litteris et carminibus];
Clio tractat [de storiis in tempore delectato]; Urania tractat de
celestibus.  Sunt et alie muse, que dicuntur esse novem.  Iste fuerunt
novem sorores, que fuerunt filie Pieri, de civitate in Egipto, et mater
earum fuit Anipede a poema.  Has musas devicit omnes Caliope canendo et
tractando de dulciori et subtiliori materia; et ob hoc quia ei
contendebant, fecit eas omnes mutari in piccas et aga$c$cas.  Et ideo
dicit in testu: |Di cui le piche misere sentiron~: [i]de[st] a
Caliope sencierunt talem ictum, idest talem mutacionem, quod
dessperaverunt posse deleri et his ab ipsa Caliope pati iniuriam
contencionis.  Preterea quod dicit: |E qui Caliope alquanto surga~.
Autor dicit |alquanto~, quia adhuc in opere isto indigebat ipsius
maiori auxilio.

	|13.~  Dicit autor quod incepit gaudere, dum vidit celum serenum
et pulcrum, cuius serenitas patebat et coadunabatur a medio supra
distancie ipsius ad celum, quia a medio infra erat despresior.

	|19-21.~  Autor in parte ista dicit, quod oriebatur stella que
dicitur venus, et appelatur ^la stella diana~, quia prope diem aparet.
Et dicit quod ipsa stella erat in signum piscis, quod signum iam
asscenderat ari$contam, ita quod prope diem erat; quia post istud
signum piscis ascendit aries cum sole super ori$contam, quia sol erat
in signo arietis.  Set dicit autor, quod signum piscis celabatur
propter splendorem veneris.

	|22-24.~  Dicit autor quod per has quatuor stellas inteligit
prudenciam, iusticiam, fortitudinem et temperanciam; que quatuor
virtutes sunt, que numquam vise fuerunt nisi a primis gentibus,
idest ab his sapientibus qui floruerunt in veteri testamento.  Et
intelige, cum dicit ^vise~, idest perfecte vise; illi enim
sapientes, sicut fuit Aristotilles et Cato et multi alii, magis
floruerunt in illis quatuor virtutibus quam moderni.  Post
aventum autem Christi floruerunt fides, spes et caritas, que
prius incognite erant primis gentibus.  Et erant ille quatuor
stelle versus meridiem.  Aut potest intelegi, quod numquam
fuerunt vise preter a sapientibus hominibus et virtuosis, qui
primi appellantur.

	|26.~  Hic autor inteligit de inferno, quem relinquerat a parte
septemtrionali, et ponit hic continens pro contento: vult enim
dicere de condempnatis in inferno.  Aut potest inteligi quod
inteligitur de modernis nostri emisperii, quos reliquerat a parte
septemtrionali; in quibus non splendent ille quatuor stelle,
idest quatuor virtutes cardinales.

	|28-30.~  Dicit autor, quod dum inspiceret versus septemtrionem,
iam ceciderat currus, idest factus erat dies.

	|31-33.~  In parte ista dicit autor, quod iste talis vetulus erat
Cato, qui sapiens honestus et virtuosus fuit, et propter
honestatem suam deputatus erat preheminere illi loco.  Nota hic
quod primus homo, quem autor invenit post exitum inferni, est
Cato, qui honestatem significat; propter quod notatur, quod ipsa
honestas est principium virtutis et dominationis a malo.
Recognoscit enim homo vicia semper resspectu alicuius honesti
primo; deinde cognita spernit; quibus spretis, adheretur
virtutibus.

	|37.~  Dicit autor quod iste Cato fulgebat istis quatuor
virtutibus superius dictis, scilicet cardinalibus.

	|40-42.~  Hic in parte ista dicit autor, quod Cato loquitur et
interogat Virgilium, quomodo et qualiter exivit ipse cum Dante de
inferno; et quando loquebatur, movebantur pili barbe, qui
inteliguntur per plumas.

	|58.~  Hic in parte ista respondit Virgilius Catoni, et dicit
quod Dante numquam obiit, et intelige nec corpore nec anima:
idest quod non danpnatus fuit, set prope dampnacionem fuit; et
auxilio Virgilii, scilicit humane prudencie, evasit.

	|70-72.~  Virgilius suum continuando sermonem Catoni dicit, quod
autor querit liberari a viciis et diabolica servitute; qui enim
viciosus et peccator est, non liber set servus demonis est.

	|73-75.~  Semper Virgilius continuando suum sermonem dicit
Catoni, quod propter libertatem non admittendam despexit ipse
Cato mortem.  Nolens enim subesse Cesari, quia indigne nomen
imperatoris assumerat, affugit in Utica, que civitas est in Libia; et
ibi semetipsum occisit, et dimisit ibi vestem, idest corpus, quod in
die iudicii splendebit.

	|76-78.~  Hic eciam dicit, quod est de illis qui sunt in limbo, et
non di illis qui subiecti sunt Minos in inferno; in quo limbo est
Marcia tua cum castis oculis, que aduc te rogat, ut in tuam ipsam
recipias.  Ista Marcia fuit uxor Catonis.

	|88-90.~  Idest ultra flumen inferni.  Nota hic, quod preces
dannatorum non attingunt ad salvos.

	|94-96.~  Autor exponendo verba Catonis dicto Virgilio, dicit quod
per istum iunclum, sive vinclum, inteliguntur humilitas puritas
et simplicitas, quibus oportet cingi unumquemque antequam intret
purgatorium, ut humiliter, martiribus et penis et tribulacionibus
suscipiendis ibi, et sponte paciatur.  Et oportet lavari faciem
eius, ut extinguatur et deleatur omne sucidum, idest peccata
mortalia deleantur antequam intret purgatorium: intelige per
confessionem et contricionem.  Et nota quod dicit ^recinge~, quia
decintus fuerat ipse Dante fune fradulencie, ut tractatum est
capitulo inferni.

	|103-105.~  Vult dicere autor, quod in limbo illo, ubi 
sunt iunchi illi ad unum ripem, non duraret alia planta fortis vel
frondifera, eo quod frangeretur in percusione undarum.  Vult eciam hic
autor notare, quod contra undationes adversitatum huius mundi non sit
pugnandum nec resistendum, set quod flectenda sint colla et humera
fluctuacionibus ipsarum, ut pertranseat quod resisti non posset.

	|121-123.~  Hic in parte ista vult dicere autor, quod cum
pervenissent in valle.  In vallibus enim cadit multum roris, ubi
pugnat cum sole; quia prius est altisimus sol, antequam possit
vincere et adtrahere multitudinem roris ibi positi.  |Per eser in
parte~, idest parva aura parum rorificatur: et hoc contingit
in vallibus.  Ita quod nichil aliud vult dicere, nisi quod cum
desscendissent et pervenissent in valle.

	|124.~  Idest Virgilius lavit faciem Dantis rore.

