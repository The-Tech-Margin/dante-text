	|Proemio.~  ^Incipit XV' cantus prime cantice Comedie.~ 
In isto XV+o~ cantu adhuc prosequitur autor de tertio girone, de
quo in precedenti tractare incepit.  Tractat autem in isto cantu
de peccato sodomie, sed quia isto peccato clerici et layci
maculantur, ideo in isto cantu tractat de clericis et literatis. 
In sequenti vero cantu tractat de laycis, et incipit secunda pars
istius gironis in principio istius cantus, ibi: <Ora cen porta
l'un de' duri margini>; et finit in XVII, ibi:

     Poco pi@u oltre vegio in su la rena
     gente sedere, etc.

                        (^Inf.~ XVII. 35-36)

	In isto XV cantu V comparationes {*vv. 4-6; 7-9; 17-19;
20-21; 121-122*}, V notabilia {*vv. 35-36; 64-66; 91-93; 94-96;
119-120*}, et unum vaticinium {*vv. 64-66*} continentur.

	|Deductio textus de vulgari in latinum.~

	Postquam in precedenti cantu Virgilius statuam
quadriformem et quatuor aquas Inferni Danti poetice designasset,
dixit ad eum quod admodo erat tempus ab illo nemore recedendi, et
per arenam ad alia contemplanda iter arripiendi.  Ideo dixit ei
ut habetur in textu:

     	     fa che dietr'a me tu vegnie:
     li margini fan via, che non son arsi,
     et sopra lor ogni vapor si spegne.

                        (^Inf.~ XIV. 140-142)

	Nunc autem in isto cantu iter arripiunt per arenam
dicens: <Ora cen porta l'un de' duri margini>; ac si diceret,
modo super unum duorum marginum sive aggerum cepimus ambulare, et
fumus qui ex aqua consurgit aquam et argines ab igne defendit,
quia sua humiditate illos calidos vapores extinguit.  Qualiter
autem illi aggeres sint effecti, exemplificando designat dicens
quod quales fiunt in Flandria contra fiottum et in comitatu Padue
contra Brentam, tales sunt illi aggeres infernales; licet non
sint nec ita alti nec ita grossi.  Dum autem sic super illum
aggerem ambularent, dicit autor quod iam tantum erant a silva
remoti quod si retro se volvisset ubi tunc esset nullatenus
cognovisset quando obviaverunt uni cuneo animarum que iuxta
arginem veniebant; et quelibet ipsarum in ipsos attentis et
acutis oculis intendebat, sicut solet de sero unus alium
respicere luna prima.  Et dum sic ab omnibus ipse autor
inspiceretur, per oram vestimenti fuit captus ab uno qui clamavit
dicens: <Quid mirum est istud?>  Tunc autor fixit ita oculos in
faciem illius hominis sic cremati quod facies adusta non se
defendit quin fuerit cognitus ab autore.  Unde autor, manus
versus illius faciem inclinando, respondit: <Estis vos hic, Ser
Brunettus?  Et ille: <O fili mi, non tibi displiceat si Brunettus
Latinus modicum revertitur retro tecum>.  Cui Dantes: <Quantum
possum vos precor, et si vultis quod hic sedeam vobiscum, faciam,
si est isti placitum cum quo vado>.  <O fili mi>, inquit ille;
<quicunque de isto grege uno puncto se firmat, iacet postea
centum annis sine flabellare se ipsum quin ignea pluvia ipsum
ferit.  Idcirco procede et ego veniam tibi ad pannos, et postea
reiungam meam masnadam, que vadit plorando suos eternos dannos.> 
Dantes autem de strata causa ignis descendere non audebat;
volebat enim, ut ipsum sua curialitas perurgebat, ire pariter
iuxta eum; sed quia super arenam ignis pluebat, ideo non
descendebat, sed capite inclinato cum omni reverentia cum ipso
pergebat.  Cum vero ambo sic irent, incepit dicere Ser Brunettus:
<Qual fortuna ante ultimum diem huic inferius te deducit? et quis
est iste qui tibi iter ostendit?>  Et Dantes ad eum: <Superius in
vita serena deviavi in quadam valle antequam etas mea totaliter
esset plena.  Heri nanque in mane solummodo spatulas sibi volvi. 
Iste apparuit michi in illo tunc et reducit me domum per istum
callem>.  Et ille: <Si tu sequeris tuam stellam, idest gratiam
que tibi ab alto descendit et que te irradiat sicut stella, non
potes fallere quin tu ad portum devenias gloriosum, si ego bene
perpendi in pulcra vita in qua -- supple iam -- fui tecum.  Et
si ego non fuissem ita mortuus tempestive, videndo celum tam tibi
benignum, te in hoc opere confortassem.  Sed ille ingratus
populus et malignus qui descendit de Fesulis ab antiquo, et qui
adhuc mores retinet montuosos, efficietur tibi pro tuis bonis
operibus inimicus.  Et est istud congruum rationi, quia inter
sorbos ficus dulcedo esse non decet.  Vetus enim fama in mundo
vocitat eos orbos>.  Quasi dicat: Non mireris si te pro bono
opere persequentur, quia sunt, iuxta veterem famam, orbi.  Et
sicut oculis egris odiosa est lux, que puris est amabilis, ita tu
lucidus odio eris eis.  Unde autem ista cecitas sit in ipsis
ostendit dicens: <Ipsi enim sunt avari, invidi, et superbi.  Ista
enim tria vitia habent hominem excecare. Et ideo ab eorum moribus
te absterge.  Et licet fortuna tibi taliter adversetur, tamen
tantum honorem ipsa tibi reservat, quod utraque pars habebit
famem {Br. famam} de te, ut te scilicet videant in suis
iniquitatibus involutum; sed a rostro a longe fiet herba. 
Faciant autem de se ipsis stramen bestie phesulane et non tangant
plantam, si aliqua in eorum stercoribus adhuc surgit; in qua
quidem planta Romanorum sancta semina reviviscant, illorum dico
Romanorum qui ibi remanserunt quando fuit tante malitie factus
nidus>.  Postquam vero Ser Brunettus finem posuit dictis suis,
Dantes sibi ad universa respondit.  Et primo captat suam
benivolentiam, dicens: Si meum petere totaliter esset plenum, vos
non essetis de humana natura per mortem adhuc totaliter
exbannitus.  Quasi dicat: Si vos essetis vivus, ego vos
extraherem de isto vitio impudico, propter quod vos video sic
combustum.  Unde habeo mentem dolore confictam, et modo reducitur
michi ad cor cara et bona ymago vestra paterna, quando ad horam
ad horam me instruebatis quomodo homo -- supple virtuose vivendo
-- per felicem memoriam eternatur; et quantum ego habeam istud
gratum, convenit ut quousque vixero in mea lingua cernatur. 
Quicquid vero de meo cursu narratis scribo, idest in mente
repono, et reservo ad glosandum cum alio textu uni domine --
supple scilicet Beatrici -- que glosare sciet, si ad eam potero
applicare.  Tantum vero volo quod vobis sit manifestum, dum modo
mea conscientia non michi garriat, quod fortune ictibus presto
sum.  Non enim est nova meis auribus talis arra; idcirco volvat
fortuna, sicut est sibi beniplacitum, suam rotam, et etiam
rusticus suam marram.  Quasi dicat: Non curo quid cogitent vel
faciant contra me homines vel fortuna.  Tunc Virgilius, audito
hoc verbo tam libero tanque multipliciter virtuoso, respexit
Dantem et ait: <Bene auscultat qui illud verbum notat>.  Ac si
dicat: Ego qui bene audivi, optime annotavi.  Nec propter hoc
minus autor cum Ser Brunetto raciocinando procedit et interrogat
qui sunt sui socii magis noti et magis summi.  Et ille ad eum:
<Scire de aliquibus erit bonum; de aliis vero laudabile est
tacere, quia tempus esset curtum tanto sono.  In summa autem
scias quod omnes fuerunt clerici et licterati magni, et in mundo
eodem peccato magna infamia maculati.  Priscianus enim cum illa
turba graditur lacrimosa, et Franciscus de Accursio, ac etiam
ille episcopus florentinus qui a servo servorum Dei, idest romano
pontifice, fuit translatus de Arno in Battillionem, idest de
episcopio florentino in epyscopium Vicentinum, ubi dimisit --
supple per mortem -- male protensos nervos>.  Et his dictis
adiunxit: <De pluribus aliis dicerem, sed non possum, quia video
ante me de sabulo surgere novum fumum, qui fumus surgit ex
adustionibus animarum, que ab igneis vaporibus sic cremantur. 
Gens enim venit cum qua esse non debeo.  Sit tibi meus
^Thesaurus~, rogito, commendatus, in quo per famam et memoriam
adhuc vivo>.  Et nil aliud petens ab eo discessit, et versus
suos, more illorum qui Verone in stadio currunt, velocissimo
cursu cucurrit.  Unde dicit in textu:

     Poi si rivolse, et parve di coloro
     che corron a Veron'al drappo verde
     per la campagna; et parve di costoro
     quelli che vince, non colui che perde.

                        (^Inf.~ XV. 121-124)

	|1.  Hora cen porta l'un de' duri margini.~  Hic incipit
secunda pars tertii gironis, in qua tractat autor de abominabili
scelere sodomorum.  Sed quia istud peccatum totum quasi genus
humanum corrumpit, quia tam clericos quam laycos, primo tractat
de clericis et licteratis, sicut patet in isto cantu; secundo
tractat de laycis, sicut patebit clarius in sequenti.

	|4-6.  Qual i Fiamminghi tra Guizante et Brugia.~ 
Designat hic autor formam aggerum qui sunt iuxta fluvium
Flegetontis, per quos in gironem tertium pertransivit.  Et dicit
quod illi aggeres sunt ita facti sicut illi quos faciunt
Flamminghi iuxta litora maris, inter illas duas scilicet
civitates superius nominatas.  Nam in partibus illis mare oceanum
semper fluit et refluit, et talis fluxus vocatur ab habitatoribus
terre <fiotto>.  Unde ait autor in textu:

     temendo 'l fiotto che 'nver lor s'aventa,

	Faciunt autem istos aggeres ne fluxus maris veniens loca
culta devastet.  

	^PRIMA COMPARATIO.~  Ista comparatio est plane et
intelligibilis, et ideo expositione non indiget.

	|7-9.~  Ponit etiam aliam similitudinem dicens quod ita
erant facti illi aggeres sicut sunt illi quos faciunt Paduani
iuxta fluvium Brente, qui descendit de Alpibus Carinthie.  Cum
enim Alpes Alamanie sint per totam hyemem nivibus cooperte, cum
venit extivum tempus, quando sol dictas nives resolvit in aquas,
tunc dictus fluvius Brente redundat intantum, quod nisi essent
aggeres preparati, omnes villas et castra Padue dissiparet. 
Carinthia est quidam magnus et nobilis ducatus in Alamania, iuxta
Ytaliam situs.

	^SECUNDA COMPARATIO.~  Ista comparatio est plane et
intelligibilis, et ideo expositione non indiget.

	|16-17.~  Ista acies continet clericos et licteratos qui
in hoc mundo sodomie vitio laborarunt; in qua quidem acie invenit
autor quendam suum magistrum florentinum, qui vocatus fuit Ser
Brunectus Latinus.  Fuit autem iste Brunettus maximus licteratus,
sed tamen isto vitio maculatus.

	|18-19.~  ^TERTIA COMPARATIO.~	Ista comparatio est plane
et intelligibilis, et ideo expositione non indiget.

	|20-21.~  ^QUARTA COMPARATIO.~  Ista comparatio est plane
et intelligibilis, et ideo expositione non indiget.

	|35-36.~  ^PRIMUM NOTABILE.~  In hoc notabili quilibet
admonetur quod, quando cum aliqua notabili persona vel est vel
incedit, licet aliam notabilem personam inveniat quod isti
secunde aliquam curialitatem non faciat que reverentiam prime vel
maiestatem aliqualiter dehonestet.

	|61-63.~  Iste populus, quem appellat ingratum et
malignum ipse Ser Brunettus, est re vera populus florentinus, qui
descendit de Fesulis ab antiquo, quando scilicet civitas fesulana
fuit per Romanos bello consumpta.  Ad cuius evidentiam est
sciendum quod civitas florentina facta fuit ex duabus gentibus,
Phesulanis scilicet et Romanis.  Nam postquam destructa fuit
civitas phesulana, Romani civitatem Florentie construxerunt ex
Fesulanis scilicet et quibusdam nobilibus Romanorum; et sic
civitas florentina facta est ex duabus gentibus multum extremis,
videlicet ex Phesulanis qui fuerunt homines valde duri, ingrati,
malivoli, et maligni.  Nam sicut legitur in ystoria beati Romuli,
primi phesulani episcopi, quem beatus Petrus Apostolus misit de
Roma ad predicandum Phesulas verbum Dei, ipsi Phesulani erant
homines malignissimi et crudeles.  Unde populus florentinus, qui
descendit de illis montibus ab antiquo, adhuc tenet mores et
vestigia fesulana.  Unde ait Ser Brunettus in textu: |et
tien'ancor del monte et del macigno~; et Romanis, qui fuerunt
homines amabiles, morigerati, et virtutum omnium generibus
adornati.  Et sequitur: ^ti si far@a, per tu' ben far, nimico.~

	|64-66.~  Hic Ser Brunettus vaticinatur autori, quod
propter sua bona opera inimicabitur sibi populus florentinus, et
assignat causam que est congrua rationi dicens:

     et @e ragion, ch$e tra li lazzi sorbi
     si disconvien fructare al dolce fico.

	Figurative in hoc passu loquitur Ser Brunettus; nam per
<sorbum>, quod, ut patet, duri et asperi est saporis, debemus
intelligere mores protinus bestiales atque silvestres; per
<ficum> vero, que est saporis dulcissimi, intelligere debemus
virtuosos mores atque civiles.  Inconveniens est igitur inter
sorbos asperos dulcissimam esse ficum.  Vult itaque dicere Ser
Brunettus: Inter vitiosos, duros et asperos virtuose vivere non
valebis.  Ideoque te oportet, iuxta mandatum Exechielis prophete,
exire de medio Babilonis.

	^SECUNDUM NOTABILE.~  Licet homo teneatur semper operari
quod bonum est, tamen si in vanum laborat, ut puta quia auditores
non recipiunt illud opus, sed potius illi operi contradicunt, non
est cessandum a bono opere, sed est alibi operandum.  Non enim
mutandus est animus, immo locus.  Ideo figurative loquitur Ser
Brunettus ad Dantem dicens: Inconveniens est reperiri ficus
dulcedinem inter sorba.

	^VATICINIUM.~  Vaticinium vero est superius exaratum.

	|69-71.~  Vult hic dicere ser Brunettus autori quod
utraque pars, scilicet illa que descendit de Fesulis et illa que
venit de Roma, que iam degeneraverat a Romanis, ex quibus duabus
partibus est constructa civitas florentina, ut superius est
expressum, habebunt famem de te, idest optabunt te videre in suis
moribus et sceleribus involutum.  Sed ab eorum ore a longe fiet
herba, quia in eorum nequitiis nullatenus involveris.  In nullo
enim Dantes florentinorum vitia est secutus, licet esset de
Florentia natus.  Et hoc semper in suis licteris ostendebat
dicens, Dantes Florentinus natione, non moribus {*^Ep.~ XIII*}.

	|73-74.~  Iste bestie phesulane sunt populares
florentini, planta vero Romanorum sunt quedam antiquissime domus,
de quarum numero est domus istius autoris, que fuit in
edificatione primaria civitatis.

	|91-93.~  ^TERTIUM NOTABILE.~  Proprium est enim hominis
virtuosi ictus fortune equo animo fortiter tolerare.  Nam, ut ait
Philosophus, fortitudo est virtus retundens impetus adversitatis. 
Exemplum beati Iob, qui ad ipsius fortune ictus nullatenus
frangebatur, sed patienti animo respondebat: Dominus, inquit,
dedit, Dominus abstulit; sit nomen Domini benedictum {^Iob~
1.21}. 

	|94-96.~  ^QUARTUM NOTABILE.~  Quia ad prudentiam
spectat, secundum Senecam, non solum ordinare presentia et
premeditari preterita, sed etiam previdere futura.  Hinc est quod
homo sapiens atque constans, dum contra se aliquit vaticinari
presentit, nullatenus conmovetur; et hoc quia fundata est in
fortitudine mens ipsius, ut ait Ovidius: <Ut piscibus equor>.

	|106.  In somma sappi che tutti fur cherci.~  Omnes isti
qui sunt in ista acie ubi est Ser Brunettus Latinus clerici
dicuntur, quia omnes fuerunt in mundo multum licterati.  Nam
Gallici omnes licteratos <clericos> vocant.  Et facit hic
mentionem spetialiter de tribus, quorum primus est Priscianus. 
Fuit autem Priscianus quidam sacerdos qui de greco totam
gramaticam transtulit in latinum.  Secundus est dominus
Franciscus de Accurso de Bononia, qui fuit in legibus summus
doctor.  Tertius est quidam episcopus florentinus qui vocabatur
Andreas de Mozzis, qui a domino Papa fuit translatus de
episcopatu Florentie in episcopatum Vicentie. 

	|113.  Fu trasmutato d'Arno in Battilione,~ idest de
Florentia in Vicentiam.  Nam Arnus transit per Florentiam, et
Batillione per Vicentiam.  Isti omnes in hac vita sodomitico
fuerunt vitio maculati.

	|119-120.  Siati raccomandato 'l mio Tesoro.~  Iste
Thesaurus, quem Ser Brunettus recommendat autori, est quidam
liber philosophicus, quem prosayce composuit Ser Brunettus. 
Fecit etiam alium rictimice, qui dicitur ^Tesoretto,~ idest
<parvus thesaurus>.

	^QUINTUM NOTABILE.~  Quia vita ipsa qua fruimus brevis
est, ideo secundum Salustium fama et laudibus longam facere nos
oportet.  Et hoc est vivere non in otio, sed in aliquo opere
memorando: sicut iste Ser Brunettus, qui licet sit mortuus, tamen
propter librum quendam quem fecit, famosa laude vivere
comprobatur.

	|121-124.  Che corron a Verona al drappo verde.~  Verone
curritur ad bravium viride omni prima dominica quadragesime.  Et
ad ostendendum quomodo ipse Ser Brunettus contentus a Dante
recessit, dicit autor quod ita cucurrit versos suos, sicut
currunt illi qui habere bravium concupiscunt.  Qualiter vero fuit
receptus a suis, dicit quod ita fuit receptus sicut ille qui
bravium apprehendit.  Unde ait in textu: |et parve di costoro,
/ quelli che vince, non colui che perde.~

	^QUINTA COMPARATIO.~  Ista comparatio est
plane et intelligibilis, et ideo expositione non indiget.

