	|Proemio.~  ^Vigesimi tertii cantus titulus talis est~:
^Incipit XXIII' cantus prime cantice Comedie.~

	In isto XXIII+o~ cantu autor tractat de sexta malabulgia,
in qua ponit ypocritas et falsos prophetas; pena quorum sic
poetando confingit: quod habent capas plumbeas, desuper sive
deforis inauratas, tanti ponderis quod se movere vix possunt. 
Inter quos principaliter ponit summos principes iudaice synagoge,
Annam scilicet et Cayphan, qui morti Christum dominum
tradiderunt.  Incipit autem ista sexta bulgia in isto cantu, ibi:

     et gi@u dal collo de la ripa dura,
     supin si diede a la pendente roccia,
     che l'un de' lati a l'altra bolgia tura.

                        (^Inf.~ XXIII. 43-45)

Et finit in isto eodem cantu, ibi:

     Appresso 'l duca a gran passi sen g@i
     turbat'un poco d'ira nel sembiante;
     ond'io da li 'ncarcati mi parti',
     dietr'a le poste de le care piante.

                        (^Inf.~ XXIII. 145-148)

	In isto XXIII+o~ cantu continentur novem comparationes
{*vv. 1-3; 7-9; 10-12; 16-18; 25-27; 37-39; 46-48; 61-63;
100-102*} et unum notabile {*v. 67*}.

	|Deductio textus de vulgari in latinum.~

	Visa et tractata materia quinte bulgie, ad sextam autor
continuando sic procedit, dicens: Taciti atque soli, sine
societate, ibamus nos duo -- subaudi Virgilius et ego -- unus
scilicet ante et alter retro, sicut fratres minores per itinera
gradiuntur.  Et sic eundo, propter presentem rixam que fuit --
subaudi inter Alichinum et Navarrensem superius prelibatam --
subito michi venit in mentem illa Esopi fabula in qua de rana
loquitur atque mure.  Que quidem due rixe ita sunt concordes
pariter seu pares, quod non equiparantur magis ista dua vocabula,
videlicet ^mo~ et ^issa.~  Et quemadmodum una cogitatio de altera
exit, ita de illa -- subaudi cogitatione fabule antedicte -- nata
est alia que primum timorem quem conceperam duplicavit.  Ego
nempe taliter cogitabam: Isti -- subaudi X demones qui nobis dati
fuerant pro ducatu, sunt taliter nostra occasione delusi quod
multum eis, ut cogito, est nocivum.  Et ideo si ira supra malum
velle ponatur, ipsi post nos venient plus crudeles quam canes
post leporem quem momordit.  Et iam ex ista tali cogitatione que
michi timorem incussit per totum corpus riguere tunc pili, et
stabam retro totus intentus, quando ad Virgilium in hunc modum
verba direxi: <Magister, si te et me sine mora non celas, de
Malebranchis protinus expavesco.  Nos habemus eos iam prope post
nos: Ego ymaginor certe eos.  Ideo ipsos sentio pre timore>.  Cui
Virgilius: <Si ego essem>, inquit, <de vitro plumbato, tuam
exteriorem ymaginem non traherem citius ad me quam illud quod tu
interius cogitasti.  Modo enim inter mea tua cogitamina
veniebant, cum simili nempe actu et cum demonstratione similis
faciei, unde ex ambabus cogitationibus unum consilium solum feci. 
Si enim est quod ita iaceat dextera costa quod nos possimus in
aliam bulgiam declinare sive descendere, ymaginatam fugationem
procul dubio evademus>.  Et ecce nondum Virgilius verba
compleverat, quod illos X demones superius nominatos vidit autor
post se, alis expansis, ad ipsos capiendos celeriter festinare. 
Tunc Virgilius subito cepit Dantem, sicut mater, expergefacta a
somno, videns flammas invalescere circa se, rapit natum et fugit,
habens maiorem curam de filio quam de se, dummodo induere valeat
unam camisiam solum solam.  Et postquam ipsum brachiis suis
cepit, a colle dure ripe sexte, scilicet bulgie, supinum se
dedit.  Et facit hic autor unam comparationem, dicens quod
nunquam cucurrit aqua sic velociter per canale ad volvendum rotam
molendini terrestris, quando magis versus palas celerius
appropinquat, sicut ipse Virgilius supra suum pectus portando
autorem devenit ad yma.  Et vix pedes ipsius Virgilii fundum
tetigerunt, quod supra se illos demones conspexerunt.  Sed nullum
dubium ibi erat, quia providentia alta Dei que ipsos ministros
posuit quinte fosse, inde posse recedere omnibus interdixit.  Dum
autem in profundo istius bulgie devenissent, dicit autor quod
invenerunt ibi unam gentem depictam, que ibat lacrimando per
illam foveam lento passu, et in exteriori apparentia videbatur
fessa pariter atque victa.  Qualiter autem illa gens sit picta et
fessa, declarando subiungit: Ipsi enim, inquit, habebant capas
cum caputiis valde bassis, illa forma et modo quo pro monacis in
Colonia cape fiunt.  Et erant iste cape exterius auree, ita quod
oculos excecant, interius autem plumbee, tanti ponderis quod vix
movere se poterant.  Et facit autor talem comparationem ad istud
pondus, dicens quod cape plumbee quas Fredericus imperator pro
puniendis magnis excessibus sceleratos homines induebat, respectu
istarum, de palea quasi erant.  Videns autor laboriosas penas
ypocritarum, facit quandam exclamationem contra ipsos more
poetico, dicens: <O in eternum laboriosa clamis>.  Et se ad
Virgilium vertens ait: <Fac quod tu invenias hic aliquem qui ad
nomen vel opera cognoscatur>.  Et tunc unus -- subaudi de illo
misero grege-- intelligens linguam Tuscam, post illos clamavit
dicens: <O vos qui sic percurritis auram nigram, sistite pedes
vestros. Forsitanque habebis a me id quod tu queris>.  Unde
Virgilius se volvens ad Dantem: <Expecta>, inquit, <et secundum
suum passum postea tu procede>.  Ad cuius preceptum perstitit
ipse autor et vidit duos qui per signa extrinseca faciei esse cum
ipso magna animi festinantia demonstrabant, sed ipsos ad hoc
pondus caparum et angusta semita retardabat.  Quando vero tandem
devenerunt ad eum, satis cum oculo quasi strabo, ipsum autorem
cum silentio respexerunt.  Postea in se ipsos oculos convertentes
dixerunt: <Iste ad actum gule videtur protinus esse vivus; et si
sunt mortui -- quasi dicat, et si sunt de collegio nostro -- ista
stola adeo ponderosa quomodo induti non sunt?>  Post hec vero ad
autorem conversi dixerunt: <O Tusce, qui ad tristium ypocritarum
collegium advenisti, ne despicias dicere quisnam sis>.  Et Dantes
ad illos: <Ego>, inquit, <sum natus, pariter et adultus supra
fluvium pulcrum Arni, in civitate -- subintellige florentina --
et sum cum corpore meo {^Br.~ modo} -- supple non fantastico,
immo vero.  Sed vos qui estis, a quorum genis tantus dolor
quantum video sic distillat?  Et que pena est in vobis que adeo
scintillat?>  Ad quem unus illorum inquit: <Cape crocee --
subintellige quas portamus-- sunt de plumbo adeo et sic crosse
quod pondera ipsarum lances faciunt sic stridere.  Fratres autem
-- supple religione -- Gaudentes extitimus, natione vero
Bononienses; ego Catalanus et iste Loderingus appellati.  Et a
tua terra, scilicet florentina, fuimus simul lecti; illo scilicet
modo -- subaudi quo aliquando eligitur aliquis sanctus vir de
heremo sive claustro -- ad pacificandum civiles discordias sive
guerras.  Et in illa tali electione fuimus tales quod bene
perpenditur in Gardingo>.  Autor autem ipsorum nequitias
considerans sive penas, ira vel misericordia motus, dicere tunc
incepit: <O fratres, mala vestra>.... sed in verbis ulterius non
processit; quia suis oculis tunc occurrit unus cum tribus palis
in terra viliter crucifixus.  Qui quando vidit autorem totaliter
se distorsit, in barbam suspiriis insufflando.  Et frater
Catalanus, qui advertit de hoc, ait autori: <Ille confixus, quem
tu respicis, dedit consilium Phariseeis, dicens expedire unum
hominem mori pro populo.  Controversus et nudus ideo stat in via,
sicut tu vides.  Et est necesse ut sentiat seu probet quanti sit
ponderis quilibet qui hinc transit.  Et socius suus in hac eadem
fovea modo simili se extendit, ac etiam alii de ipsorum concilio
qui supradicto -- subaudi consilio -- consenserunt; quod quidem
consilium pro Iudeis fuit protinus malum semen>.  Tunc dicit
autor quod vidit Virgilium admirari super illum qui sic viliter
in illo eterno exilio erat extentus in cruce.  Et ad fratrem
Catalanum dirigens vocem dixit: <Ne, queso, vobis displiceat, si
licitum vobis est, dicere nobis si hinc a nostris dexteris exitus
quisquam iacet, per quem nos ambo exire de ista fovea valeamus,
sine requisitione cohabita angelorum nigrorum qui de isto fundo
extrahere nos cogantur>.  Ad quem ille ait: <Plus>, inquit, <quam
speres uni saxo, idest ponti, lapideo propinquamus.  Qui quidem
pons ab illo magno muro qui bulgias -- subintellige omnes --
vallat, procedit et transcendit omnes pariter feras valles preter
istam in qua -- subintellige modo sumus; in qua totus fractus et
ruinosus iacet in fundo.  Ascendere autem poteritis per ruinam
illius pontis que ita est eminens in profundo et iacet ad modum
ripe, quod vobis ad aliam bulgiam dabit iter>.  Ad hec autem
verba stetit Virgilius aliquantulum capite inclinato et ait:
<Malum nobis consilium dabat ille qui peccatores in illa alia
bulgia unco uncat>.  Ad quem frater Catalanus: <Ego>, inquit <iam
audivi Bononie de vitiis diaboli certe satis, inter que audivi
quod ipse mendax est et pater eius>.  Post hec Virgilius ad
grandes passus inde recessit, turbatus aliquantulum ira, ut
extrinsecus videbatur.  Cuius cara vestigia statim insecutus est
sine mora aliqua ipse autor.  Unde ait in textu:

     ond'io da li 'ncarcati mi parti',
     dietr'a le poste de le care piante.

                        (^Inf.~ XXIII. 147-148)

	|1-3.~  Postquam autor in duobus precedentibus cantibus
de barattatoribus et eorum pena prosecutus est, nunc in isto
cantu intendit de ypocritis pertractare.  Sed antequam ad eorum
penam deveniat facit quoddam magnum preambulum, dicens quod
taciti atque soli et sine societate aliqua per collem qui est in
medio inter quintam et sextam malabulgiam ipse, scilicet solus,
cum Virgilio iter arripuerunt.  Qualiter autem ibant
exemplificando demonstrat dicens quod, quemadmodum fratres
minores, dum peregre vadunt, unus sequitur alium, ita modo simili
ipsi ibant, Virgilius ante et postea Dantes.  Ideo ait in textu:
|l'un dinanzi et l'altro dopo.~  |Dopo~ est vocabulum
florentinum, et tantum valet quantum <retro> vel <post>.

	^PRIMA COMPARATIO.~  Ista comparatio est clara et aperta,
et superius nichilominus lucidata.

	|4-6.~  Ecce probitas probi viri, qui licet foris
silentium observaret, intus tamen a fructuoso opere non vacabat. 
Nam venit sibi in mentem illa fabula Esopi in qua tractatur
quedam rixa que fuit inter murem pariter atque ranam.  Cuius rixe
fabula talis est: Quod cum quidam mus per quandam viam transiret,
invenit lacum; cui venit ob viam loquax rana, promittens sibi
opem daturam et ipsum ad ripam aliam portaturam.  Hoc autem
verbis dixit, sed cor totum contrarium sentiebat.  Esopus: Omne
genus pestis superat mens dissona verbis / cum sordes animi
florida lingua polit {cf. Leopold Hervieux, ^Les Fabulistes
Latins~ (Paris, 1884-1899) vol. II, p. 386: Walter of England,
^Liber Esop~ (^adapted~).  (Cf. Sam {*Gu*}yler, in ^Dante
Studies~ XC [1972], p. 42.)}  Nam fraudulenter et dolose ait ad
murem: <Liga tibi filo pedem et ego cum eodem filo pariter me
ligabo, et sic per aquam lacus ad ripam alteram te portabo>. 
Quod cum mus sibi filo pedem ligasset et super ranam ascendisset,
illa dum esset in medio lacus murem submergere conabatur.  Sed
dum ille viriliter ut poterat se iuvaret, ecce milvus per aera
volans ambos invasit.  Esopus:

     Ecce natant; trahitur ille sed illa trahit;
     Mergitur ut secum murem demergat amico,
     Naufragium faciens naufragat ipsa fides.
     Rana studet mergi, sed mus emergit et obstat.
     Naufragio vires suggerit ipse timor.
     Milvus adest, miserumque truci capit ungue duellum
     Hic iacet, ambo iacent, viscera rupta fluunt.

	Narrata fabula, exclamat Esopus contra fraudulentos et
dolosos dicens: Sic pereant qui se prodesse fatentur et obsunt.
Discat in {^Br.~ inde} autorem pena redire suum.

	Exemplificat itaque autor et dicit quod cum vidit rissam
que fuerat inter Navarrensem et Alichinum, et quomodo istam rixam
insecutus est postea Calcabrina, venit sibi in mentem illa rixa
que fuit inter ranam et murem, quam milvus sua invasione diremit. 
Esopus autem fuit quidam antiqu{*u*}s poeta de Adelphis, cuius
fabule sunt elegantes atque famose.  Nam ad correctionem et
informationem morum bestias avesque loquentes induxit.  Eius
autem fabulas Romulus quidam de greco transtulit in latinum.

	|7-9.~  Adhuc super illa[m] rixa[m] autor aliam
comparationem inducit, dicens quod ista duo vocabula, scilicet
^mo~ et ^issa~, non plus conveniunt in significatione, neque plus
paria iudicantur, quam conveniant illa duo, scilicet rixa demonum
et muris et rane duellum, si a principio usque ad finem bene et
complete utraque fabula mentis oculo videatur.  Ista autem duo
vocabula, scilicet |mo~ et |issa,~ tantum valent quantum valet in
gramatica istud adverbium ^modo,~ vel ^nunc.~  Ut cum dicimus in
gramatica <^modo~ vel ^nunc~ volo ire ad ecclesiam>, vulgo
dicitur <^mo~ vel ^issa~ vollio andare a la chiesa>.  Et est
istud vocabulum |mo~ vulgare Romandiolorum; |issa~ vero
Lombardorum ac etiam Pisanorum.

	^SECUNDA COMPARATIO.~  Ista comparatio est clara et
aperta, et superius nichilominus lucidata.

	|10-12.~  Vult hic autor dicere quod, sicut de una
cogitatione aliquando oritur alia, ita de illa sua cogitatione
quam habuit de fabula Esopi orta est alia cogitatio, que sibi
dupplicatum timorem incussit.  

	^TERTIA COMPARATIO.~  Ista comparatio est clara et
aperta, et superius nichilominus lucidata.

	|13-15.~  Que autem fuerit ista secunda cogitatio, innuit
cum subiunxit:

     I' pensava cos@i: <Questi per noi
     sono scherniti et con beffa
     s@i fatta, c'assai credo che lor noi>.

	|16-18.~  ^Gueffa~ in lingua tusca est illa involutio
lini vel serici sive lane que fit a manu ad cubitum, vel super
illud instrumentum ligneum quod vulgo dicitur <aspo>.  Vult
itaque dicere autor, comparationem inducens: Si ira supra malam
voluntatem ponatur, [ut] in gueffa filum ponitur super filum,
illi demones qui propter nos in foveam piceam ceciderunt, cum
maiori aviditate et crudelitate post nos venire curabunt quam
canes ad leporem insequendam.  Sed quia corpus movetur ad
conceptionem anime, ideo postquam autor in anima timorem
concepit, statim rigor corporis est secutus.  Ideo statim
subiunxit: <Gi@a mi sentia tutti arricciar li peli / per la
paura> {*vv. 19-20*}.

	^QUARTA COMPARATIO.~  Ista comparatio est clara et
aperta, et superius nichilominus lucidata.

	|25-27.~  Vitrum plumbatum est speculum; nam ex vitro et
plumbo speculum fabricatur, in quo representatur quicquid sibi
opponitur vel monstratur.  Exemplificando itaque autori Virgilius
ait: <Si ego essem unum speculum, non citius tuam exteriorem
ymaginem ad me traherem quam attraxi cogitamina tua intus>.  Ideo
ait {vv. 28-30}:

     Pur mo venian li tuoi penser tra' miei
     con simil acto et con simile faccia,
     s@i che d'intrambi un sol consillio fei.

	^QUINTA COMPARATIO.~  Ista comparatio est clara et
aperta, et superius nichilominus lucidata.

	|31-33.~  Quapropter, si per aliquam viam in aliam
bulgiam poterimus declinare, ymaginata -- subaudi per me et te --
pericula fugiemus. 

	|34-36.~  Et ecce nondum Virgilius verba finiverat, quod
ipsorum oculis se obtulit periculum cogitatum.  Nam viderunt
illos demones venire post se cum alis expansis, ad vindictam ira
succensos.

	|37-39.~  Tunc Virgilius subito cepit Dantem, sicut mater
a somno excitata, videns domum comburi, subito rapit filium et
fugit. 

	^SEXTA COMPARATIO.~  Ista comparatio est clara et aperta,
et superius nichilominus lucidata.

	|46-48.~  ^SEPTIMA COMPARATIO.~  Ista comparatio est clara
et aperta, et superius nichilominus lucidata {*?*}.

	|58.~  Hic incipit sexta malabulgia, in qua invenit
ypocritas, qui a Christo falsi prophete in Evangelio appellantur,
quorum penam taliter poetando confingit.  Habent enim isti
ypocrite ad eorum damnationem et penam capas plumbeas, exterius
sive deforis inauratas, tante gravedinis quod se movere vix
possunt.  Unde ait in textu:

     |La gi@u trovammo una gente dipinta.~

Bene dicit pictam, quia sicut ypocrite in hac vita exteriori et
falsa se honestate depingunt, ita in Inferno similia patiuntur. 
Nam habent capas gravissimas, ypocrisie nequitiis respondentes,
interius scilicet plumbeas, sed exterius inauratas.  Est enim
ypocrisis nequitia sive {Mss. have ^sine~} dolus qui celat in 
homine id quod est, et ostendit quod non est.  Sic ille cape 
videntur auree et non sunt; sunt de plumbo et non apparent.  Et 
sic pena doloso operi correspondet.  Circa quam penam quatuor 
consideranda occurrunt: primo, quare ypocrite habent capas; 
secundo, quare iste cape sint interius plumbee et sic exterius 
sunt depicte; tertio, quare sic turpissimas formas habent; 
quarto, quare ipsi ypocrite ante oculos caputia ipsa portant. 
Circa primum est sciendum quod quia capa est vestis honesta ac 
etiam religiosa, sub tali veste hominem ypocrita falsus fallit, 
quod nichil fallacius reperitur.  Unde Titus Livius, ^De Bello 
Macedonico~ libro VIII+o~: <Nichil fallacius quam prava religio>
{^loc. cit.~ 39.16.6).  Sub prava enim et simulata religione 
multe fallacie occultantur.  Unde versus:

     Sub grossa quidem lana linum subtile tenetur;
     Simplicitas vultus corda dolosa tegit.

	Circa secundum, vero queritur si cape ypocritarum
interius plumbee sed exterius auree depinguntur, est sciendum
quod peccatum ypocrisis duo peccata principaliter in se habet:
avaritiam scilicet et inanem gloriam: que duo peccata per illa
duo metalla optime figurantur.  Nam per plumbum, quod est grave
et lividi coloris, avaritia designatur, que reddit hominem
onerosum ne possit scandere ad suprema, et inmisericordem ne
circa miseros et egenos misericordie visceribus moveatur. Per
modicum vero aurum quo istorum cape exterius adornantur, inanis
gloria figuratur.  Nam sicut aurum est rerum temporalium
pretium, ita modica inanis gloria est ypocritarum merces et
premium.  Unde Dominus in Evangelio Beati Mathei, VI+o~
capitulo: Omnia opera sua faciunt ut videantur ab hominibus;
amen dico vobis, receperunt mercedem suam {^Matth.~ 6.5
(^adapted~)}.  Et nota quod non dicit <recipiunt> sed
<receperunt>; quia gloria illa quam captant ypocrite tam brevis
est quod vix habet aliquid de presenti, dum cito transit.  Tam
diu enim sentitur gloria de laude hominum, quam diu auditur; et
tam diu auditur quam diu profertur.  Ut bene dicitur in Iob:
Gaudium ypocrite ad instar puncti {^Iob~ 20.5}.  Bene igitur
beatus Severianus de ypocritis loquens ait: Ypocrita facies
inculta, neglecta cutis, tristis vultus, exterminatus aspectus,
nec ab hominibus invenisti laudem, et adeo fructum tue
penitentie perdidisti.  Idem ypocrita abstinentie intrasti, 
fluctus continentie transcendisti undas, et natasti ieiunii 
pelagus, et in ipso portu ieiunii naufragasti.  Circa tertium 
autem, quare cape ypocritarum tam turpissimas formas habent, est
notandum quod autor hoc fingit ad significandum, seu etiam
demonstrandum, quod ipsi ypocrite foris penitentiam simulant,
cum intus non habeant, foris se exterminant, cum interius
lasciviis se impinguant.  Et ideo ypocrisis dicitur ab ^ypo~
quod est <sub>, et ^crisis~ quod est <aurum>, quia quod clarum
et pulcrum est de foris preostendunt; quod autem turbidum et
deforme, sub honesta et virtuosa apparentia intus celant.  Ideo
bene ypocrite per ydolum Babilloniorum optime figuratur, de quo
dixit Daniel Nabuchodonosor regi, ut habetur Danielis XIIII+o~
capitulo: Iste, scilicet Bel, intrinsicus luteus est et
forinsecus ereus {^Daniel~ 14.6}.  Sic ypocrita intus est
luteus, plenus spurcitiis terrenorum, et exterius ereus sive
aureus, pretendens pretium virtutum, quod est premium eternorum. 
Et sic facti sunt, secundum Apostulum, velut <es sonans aut
cymbalum tiniens> {I ^Ad Corinthios~ 13.1}.  Circa quartum vero
et ultimum, quare scilicet ante oculos caputia portant, est
sciendum quod hoc fingit autor tribus de causis, quemadmodum
tribus de causis quis ante oculos caputium portat.  Prima causa
est propter honestatem.  Nam religiosi, ut honestius vadant, 
portant capita inclinata et ante oculos aliquantulum caputia
reclinata.  Secunda causa est propter confusionem, quando se
ipsum, ne cognoscatur, abscondit; sicut quando homo publice
condemnatur, si valet, pre nimia confusione, se celat.  Tertia
causa est propter infirmitatem maxime oculorum.  Et hoc quia
egris oculis odiosa est lux, secundum Augustinum.

	Ista triplici de causa ponit iste poeta caputiis
obumbratam.  Et primo ad insinuandum eorum falsam et callidam
honestatem; qui licet exterius appareant boni, interius omnino
sunt mali.  Unde nos Dominus admonet, Mathei VII+o~: Attendite,
inquit, a falsis prophetis, qui veniunt ad vos in vestimentis
ovium, intrinsecus autem sunt lupi rapaces {^Matth.~ 7.15}.  Et
poeta: Non est pastor, ait, sed lupus iste senex.  Et beatus
Severianus: Ypocrisis subtile malum; secretum iuris venenum
latens, fucus virtutum, tinea sanctitatis.  Secundo hoc fingit ad
demonstrandum ipsorum confusionem qua, in hoc mundo, in sapientum
oculis confunduntur, et in Inferno eterna confusione damnantur. 
Et hoc quia vera opera falsis operibus confuderunt.  Severianus
ypocrisis crudeli arte mucrone virtutum virtutes truncat, ieiunio
ieiunium perimit, oratione orationem evacuat, misericordiam
miseratione prosternit.  Tertio vero hoc poetando confingit ad
ipsorum penam clarius declarandam.  Nam sicut oculis egris odiosa
est lux, ut dictum est, unde egrotantes in oculis ante oculos
aliqua velamina portant, ita ypocrite oculos habent invidia
depravatos, unde aliorum felicitatem videre non possunt.  Unde
Pharisei invidi contra Christum dixerunt per Prophetam: Gravis
est nobis etiam ad videndum {^Liber Sapientiae~ 2.15}.  Unde
invidia excecati ipsam vitam morti crudeliter tradiderunt.  Sed
quia tot peccata, ut iam vidimus, in se continet istud crimen,
ideo querendum est quod peccatum sit ex VII capitalibus radix
eius.  Et dicendum, secundum theologos, quod principalis eius
radix est superbia, ut habetur supra.  Nam inter alias species
superbie, que sunt XIIII, ypocrisis numeratur.  Et ista de
peccato ypocrisis dixisse sufficiant.

	|61-63.~  In Colonia, que est quedam civitas supra Renum,
est quoddam maximum monasterium monacorum, cuius monasterii
monaci portant capas colore nigras et forma turpissima.  Nam
habent caputium tante amplitudinis, quod non caputii sed sacci
formam representare videntur.  Et causa huius, ut vulgo dicitur,
ista est: Antiquitus enim abbas illius monasterii, de voluntate
et consensu monacorum suorum, in tantam prorupit audaciam et
superbiam, quod petivit a Romana Ecclesia quod monaci dicti
ordinis possent portare capas de scarleto et stapedes argenteas
inauratas.  Papa vero, ipsorum attendens vesaniam, mandavit quod
capas portarent colore nigras et forma turpissimas, ut videmus. 
Loco autem stapedarum argentearum quas petierant, portarent
stapedes ligneas.  Exemplificat itaque autor et dicit quod talem
formam habebant cape illorum ypocritarum qui in ista sexta
malabulgia puniuntur, qualem habent cape monacorum superius
expressorum.

	^OCTAVA COMPARATIO.~  Ista comparatio est clara et
aperta, et superius nichilominus lucidata.

	|64-66.  Di fuor dorate son, s@i ch'elli abaglia~: Per
istum aurum quod suo fulgore habet ypocritas excecare, inanem
gloriam accipimus, que ita excecat ipsos, quod cum illa moneta
cum qua emunt Infernum, possent si vellent emere Paradisum.  Vel
per istum aurum possumus accipere avaritiam, que regnat in eis. 
Quia iuxta sententiam Salvatoris, Mathei XXIIII {actually
^Matth.~ 23.6}.  Amant primas cathedras in synagogis, idest
magnas dignitates, ut magna beneficia consequantur.  Nam proprium
est ypocritarum diligere aurum.  Sequitur:

     ma dentro tutte piombo, et gravi tanto,
     che Federigo le mettea di paglia.

Fredericus imperator homines sceleratos per istum modum aliquando
puniebat: Ponebatur enim homo nudus in caldaria erea, et super
eum una capa plumbea ponebatur, dictum hominem undique
circundantem.  Et de subter caldariam fiebat ignis, qui plumbum
liquefaciens, hominem comburebat.  Volens itaque autor
demonstrare gravitatem caparum quibus in Inferno ypocrite sunt
induti, exemplificat et dicit quod cape plumbee cum quibus
imperator Fredericus sceleratos homines puniebat erant leves
sicut palea, respectu illarum quibus isti in ista malabulgia sunt
induti.

	|67.  O in eterno faticoso manto!~  Hic exclamat autor
contra ypocritas, ipsorum capas, idest vestes dogmatizando
eternas.  Sed non videtur conveniens, nec quod divine iustitie
competat, quod Deus facturam suam pro culpa transitoria et
finita, pena infinita puniat in eternum; nam peccatum ypocrisis
et omne aliud similiter peccatum est transitorium et est finitum. 
Non igitur videtur conveniens rationi quod id quod est finitum,
puniatur in infinitum.  Respondeo: Divine enim iustitie hoc
competit quadruplici ratione: Primo, propter infinitatem offensi. 
Est enim communis animi conceptio quod iniuriosus tanto maiori
dignus est pena, quanto maior est ille cui infertur iniuria. 
Unde Philosophus dicit, V ^Eth.~, quod pena taxatur secundum
dignitatem eius in quem fit.  Cum igitur maiestas Dei sit
infinita, ille qui Eum offendit dignus est pena infinita. 
Secundo, propter eternitatem pabuli.  In peccato enim sunt V
scilicet actus: delectatio, macula, voluntas prava, et reatus,
sive obligatio ad penam eternam.  Duo autem prima, scilicet actus
et delectatio, aliquando transeunt etiam in momento.  Alia vero
tria, scilicet macula, voluntas prava, et reatus sive obligatio
remanent post mortem.  Quorum duo, scilicet macula et voluntas
prava, sunt pabulum ignis infernalis; non enim possunt deleri
ista duo nisi per gratiam.  Post mortem vero, homo non est
susceptibilis gratie.  Sicut igitur ignis materialis esset
eternus si pabulum, idest ligna, essent eterna, sic ignis
infernalis est eternus quia eius pabulum, idest macula et
voluntas prava, que sunt in dannatis, sunt eterna.  Et ideo
semper remanet tertium, scilicet ipse reatus, seu obligatio ad
penam eternam.  Tertio propter eternitatem mali propositi;
voluntas enim peccandi non habuit in ipsis finem, et ideo ipsorum
pena non debet habere finem.  Gregorius in ^Moralibus~: Aiunt
quidam: sine fine non debet puniri culpa cum fine.  Hoc est,
culpa que habuit finem non debet puniri sine fine.  Quibus citius
respondemus quod recte dicerent si iudex eternus non corda
hominum, sed facta pensaret. Iniqui enim ideo cum fine
deliquerunt, quia cum fine vixerunt; voluissent quippe sine fine
vivere, ut sine fine potuissent in iniquitatibus permanere.  Ad
districti igitur iudicis sententiam pertinet ut nunquam careant
supplicio quorum mens in hac vita nunquam voluit carere peccato. 
Et nullus detur iniquo terminus ultionis, qui quamdiu vixit
habere noluit terminum criminis {I have not been able to trace
this quotation}.  Hucusque beatus Gregorius.  Quarto propter
mutationem fori.  Videmus enim quod unum et idem peccatum in
diversis foris diversimode punitur a iudice.  Nam alicubi pro
eodem furto, fur marcatur; alicubi mutilatur; alicubi vero
suspenditur.  Deus autem habet duplex forum: unum in presenti,
quod est forum clementie et misericordie, ubi culpe puniuntur
pena transitoria; aliud autem in futuro, quod est forum pure
iustitie, ubi puniuntur culpe pena eterna.  Ideo dicit
Crisostomus quod quantum Deus distat ab homine, tantum distat
iudicium Dei extremum a iudicio hominis.

	|O in eterno faticoso manto!~  ^NOTABILE.~  In hoc
notabili circa penas inferni Dantes duo pavenda concludit: Et
primum est gravitas pene qua vestiti sunt in inferno damnati. 
Que quidem gravitas greco vocabulo per diploidem figuratur.  Est
autem diplois duplex amictus, sicut sunt vestimenta pauperum et
egenorum, que propter multa frusta que sunt ibi consuta sunt
valde gravia, ut videmus.  Ideo pauperes propter tales vestes
<pannosi> vocantur.  De qua in Psalmo: Induantur sicut diploide
confusione sua -- idest in corpore et anima cruciantur.  De hac
duplici veste ait Oratius: Circa quem duplici panno patientia
velat {^Epist.~ I. 17. 25}.  Secundum est eternitas pene, que
nunquam in perpetuum {^Br.~ eternum} finietur.  Quantum enim
stabit Deus in celo cum sanctis, tantum stabit in inferno
diabolus cum damnatis.  Quantum vero stabit ipse Deus in celo,
Psalmista canente didicimus: Tronus, inquit tuus Deus in seculum
seculi {^Psalm.~ 44.7 (^adapted~)}.  Et iterum: Tu autem idem
ipse es et anni tui non deficient {^Psalm.~ 101.28}.

	|82-83.~  Ut dicunt philosophi, ad conceptionem anime
movetur corpus; ut patet, quia cum anima tristatur apparet vultus
hominis turbulentus; et cum letatur, apparet floridus et
iocundus.  Similiter cum anima concipit amorem, homo in pallorem
exterius commutatur.  Unde Ovidius, ^De Arte Amandi~: <Palleat
omnis amans!  Hic est color aptus amandi> {^Ars Am.~ I. 729}. 
Cum autem odium concipit sive iram ruborem pallorem et colorem 
plumbeum et alia tristia signa monstrat.  Unde idem Ovidius in 
libro ^Meth.:~

     Pallor in ore sedet, maciesque in corpore toto.
     Nusquam recta acies sordent rubigine dentes,
     Pectora felle virent, lingua est suffusa veneno;
     Risus abest, nisi quem visi fecere dolores.

                        {^Met.~ II. 775-778 (^adapted~)}

	Vix quia tenet lacrimas, quia nil lacrimabile cernit.  Per
istum itaque modum multotiens accidit quod in facie hominis
manifeste videtur si bonum vel malum concipit intus homo.  Et de
hoc etiam ait ipse Ovidius, libro ut supra:

     Heu! Quam difficile est crimen non prodere vultu.

                        {^Met.~ II. 447}

Et alius poeta:

     Vultu qualis eris, talia mente geris.

	Isti itaque ypocrite isto modo demonstrabant in facie
voluntatem quam habebant in animo esse cum Dante, et raciocinari
cum eo quem ipsis sua loquela manifestum effecit.

	|85-86.~  Dicit hic autor quod quando isti ypocrite ad
attractionem et emissionem flatus quem faciebat Dantes ut vivus,
que quidem attractio et emissio manifestatur in gula, ipsum esse
vivum suspicati sunt.  Sed quia ibi nunquam vivum aliquem
conspexerunt, et etiam quia non clare videbant, ideo in illa
opinione firmiter non steterunt.  Unde ad opinionem contrariam
dilabentes dixerunt: <Et si isti sunt mortui, quo privilegio
vadunt sine gravi stola -- idest sine capis plumbeis -- quas
portamus>.  Stola enim dicitur a ^stolon~, quod est <longum>;
inde stola dicitur quelibet longa vestis.

	|91-93.~  Quia Dantes cum Virgilio lingua paterna
loquebatur {^Br.~ loquebantur}, ideo unde esset cognitus est ab
istis.  Ideo dicunt ei: <O Tusce-- simile dictum fuit beato
Petro: <Et tu Gallileus es, nam loquela tua manifestum te facit>;
-- qui ad collegium ypocritarum tristium advenisti -- collegium
est quelibet adunatio virorum -- Ne despicias dicere quisnam
sis>.  Quibus ait autor:

	|94-95.~  Arnus est fluvius regni Tuscie qui transit per
medium duarum civitatum, Florentie scilicet et Pisarum.  Primam
autem civitatem more gallico vocat villam; nam Galli omnes
civitates villas appellant.  Et vocat ipsam magnam villam, quia
magna civitas est, domorum, virorum, artium mercimoniarum, ac
etiam divitiarum.  De hac itaque villa oriundus fuit iste poeta
egregius, qui hanc Comediam, quam pre manibus nunc habemus, multo
labore et sudore, ad utilitatem omnium viventium, sublimi stilo
composuit.

	|100-102.  Le cappe rance,~ idest ^crocee.~  Istud enim
vocabulum, scilicet |rance,~ est vocabulum florentinum et tantum
valet quantum color croceus.

	^Lanx~, ^lancis,~ que vulgo <bilancia> seu <bilancie>
nuncupantur, sunt quedam pondera que inventa sunt ad res
ponderabiles iudicandas, in quibus bilanciis, dum pondus magnum
ponitur, ex ipsis bilanciis oritur quidam stridor.  Exemplificant
itaque isti ypocrite autori et dicunt quod, sicut bilancie
propter pondera magna strident, ita ipsi, propter capas plumbeas,
dolorosis ponderibus onerantur.  Et propter istud onus oritur
talis stridor.

	^NONA COMPARATIO.~  Ista comparatio est clara et aperta,
et superius nichilominus lucidata.

	|103.  Frati Godenti fumo, et bolognesti.~  Fratres
Gaudentes sunt quidam homines penitentie, qui gestant habitum
correspondentem habitui fratrum predicatorum, sicut bizoci
habitum fratrum minorum.  Et vocantur in eorum regula milites
Virginis Marie.  In isto itaque ordine sive collegio fuerunt olim
duo Bononienses, quorum unus vocabatur Catalanus de Catalanis et
alter Loderingus de Carbonensibus; qui duo milites viri esse
sanctissimi per totam Ytaliam putabantur.  Unde Florentini dum
essent in summa discordia et de legalitate et sanctitate istorum
duorum fratrum Gaudentium plurimum confidentes, pro ipsis
miserunt ut civiles seditiones sedarent et civitatem in statum
pacificum reformarent.  Qui fratres Florentiam venientes et
autoritatem pacificandi discordias a civibus assummentes, lupinum
animum qui sub ovina ipsorum pelle latebat manifestissime
demonstrarunt.  Nam sub specie sanctitatis opus diabolicum
perpetrarunt.  Ubertos enim et Lambertos et multos alios nobiles,
bonos et antiquos cives, de ipsa civitate Florentie partialiter
expulerunt, et ipsorum domus et habitationes funditus
destruxerunt.  Que quidem destructio iuxta Guardingum specialiter
nunc apparet.  Est autem Guardingus quedam magna antiquitas in
Florentia, iuxta ecclesiam scilicet sancti Petri Scaradii; in qua
parte erant habitationes Ubertorum, qui illo tempore una cum
aliis expulsi fuerunt.  

	|106-108.~  Licteram sic construe: Nos duo fuimus a tua
civitate electi pro conservanda pace sua -- subintellige
florentina -- sicut est solitum eligi unum hominem heremitam. 
Multotiens enim accidit quod unus sanctus solitarius de heremo
vocabatur, vel ad ecclesiam gubernandam, vel ad quandam
discordiam sopiendam; sicut beatus Martinus, qui a civibus
Turonice civitatis fuit de monasterio extractus et in ipsorum
episcopum consecratus; et sicut frater Petrus de Morrona, qui a
cardinalibus Sancte Romane Ecclesie de cellula in qua in heremo
habitabat fuit vocatus, et in Romanum Pontificem sublimatus. 
Exemplificant itaque isti duo ypocrite atque dicunt quod, sicut
sancti solitarii pro bono et pacifico statu rei publice aliquando
a civitatibus eliguntur, ita nos duo, propter sanctitatem quam
exterius monstrabamus, a Florentinis fuimus convocati, pro
ipsorum pace civiliter conservanda.  Sed tales in opere nostro
fuimus, quod adhuc apparet in circuitu Gardinghi, quia ibi domus
bonorum civium sunt destructe.

	|109.  I' cominciai: <O frati, i vostri mali>...~ 
Audiens autor quod peccatum yposcrisis fuit causa quod sua
civitas sit destructa, aut ipsis fratribus compatiendo, aut eis
aliquid inproperare volendo {^Br.~ nolendo}, ait: <O fratres, 
vestra mala>... sed ulterius non processit, quia suis oculis 
terribilis visio tunc occurrit.  Nam vidit ante se in ista sexta
bulgia unum peccatorem barbatum, in terra supine iacentem, qui
erat palibus in manibus et pedibus crucifixus.  Quem cum autor
attente respiceret, frater Catalanus ipsum cognitum sibi fecit,
dicens illum fuisse Cayfan, summum pontificem Iudeorum, qui dedit
consilium pontificibus et Phariseis quod Christus dominus noster
morti modis omnibus traderetur, dicens, ut habetur Iohannis
XI+o~: Expedit vobis ut unus homo moriatur pro populo, et non
tota gens pereat {^Ioannes~ 11.50}.  Iuste itaque iste pontifex
isto modo poetice in inferno punitur; quia sicut Christus
propter istius consilium tribus fuit clavis in cruce confossus,
ita ipse in inferno tribus est palis in terra confixus.

	|121-123.~  Iste socer Cayphe fuit Anna, de quo habetur
in Evangelio quod Christus illa nocte qua captus fuit, suis fuit
tribunalibus presentatus, coram quo tribunali cum Christus
astaret et ad quesita humiliter responderet, unus ministrorum
dedit ei alapam dicens: <Sic respondes pontifici?>.  Cui
Christus: <Si male>, inquit, <locutus sum, testimonium perhibe de
malo; sin autem bene, quid me cedis?>  Et misit Anna Ihesum
ligatum ad suum generum Cayphan pontificem {^Ioannes~ 18.22-24},
qui dedit eum in manus gentium ut crucifigeretur.  Iuste igitur
isti ypocrite, quia Christum a gentibus crucifigi fecerunt, sunt 
in inferno a demonibus crucifixi.  Ideo poetice fingit autor, 
dicens:

     Et a tal modo il suocero si stenta
     in questa fossa.

	Et quia isti duo non fuerunt soli ad tantam nequitiam
ordinandam, quia fuerunt cum ipsis omnes etiam pontifices et
Pharisei, qui audita suscitatione Lazari statim mortem Christi
ordinarunt; iuxta illud Iohannis: Collegerunt pontifices et
Pharisei concilium, in quo concilio Christum morti
adiudicaverunt, ideo etiam ipsi pontifices et Pharisei pena
simili sunt mulctati.  Ideo sequitur in textu: |et li altri dal
concilio~ -- subaudi eadem pena simili sunt mulctati.  Sed quia,
iuxta sententiam Socratis, velox consilium sequitur penitentia,
ideo istud consilium sequita est dannatio Iudeorum.  Nam per istud
consilium funditus sunt deleti.  Ideo sequitur: |che fu per li
Giudei mala sementa.~

	|124-126.~  Penam inferni vocat hic autor <eternum
exilium> quia dannati semper exulabunt a patria paradisi, ad quam
nunquam poterunt rebanniri.  Habet enim dannatus triplicem
miseriam: prima, quia est lumine gratie excecatus; Sapientie
secundo: Excecavit eos malitia eorum {^Liber Sapientiae~ 2.21}. 
Secunda, quia est a regno glorie exbannitus; beatus Bernardus:
Vere est homo vapor ad modicum parens qui eterne felicitatis
aditum intercludit.  Tertia, quia est in inferno eternis
vinculis alligatus; Proverbiorum V: Iniquitates sue capiunt
impium et funibus peccatorum suorum quisque constringitur
{^Prov.~ 5.22}.  Hec triplex miseria in ista bulgia adnotatur. 
Prima scilicet excecatio notatur ibi: ^Di fuor dorate son s@i che
li abbaglia~ {*v. 64*}.  Secunda scilicet exbannitio notatur hic:
|ne l'eterno exilio.~  Tertia vero scilicet allegatio notatur
ibi:

     ma per lo peso quella gente stanca
     venia s@i pian, che noi eravam nuovi
     di compagnia ad ogni muover d'anca.

                        (^Inf.~ XXIII. 70-72)

Et ibi:

                 all'occhio mi corse
     un, crucifixo in terra con tre pali.

                        (^Inf.~ XXIII. 110-111)

	|127-132.  Poscia drizz@o,~ scilicet Virgilius, |al
frate,~ scilicet Catalano, |cotal voce: / <Non vi dispiaccia se
vi lece~, idest, si licitum vobis est.  Et est istud |lece~
ydioma proprium Lucanorum, |di dirci,~ idest dicere nobis, |s'a
la man dextra giace alcuna foce / onde noi amendue possiamo
uscirci~, idest, unde nos ambo exire possimus; |sanza constringer
delli angeli neri~, idest, ut non cogamur aliquem vel aliquos
angelorum nigrorum requirere ut nos iuvent.  Et nota quod hic
potest una pulcra et utilis moralitas adnotari.  Omnis enim homo
quantum potest debet vitare ne suum inimicum requirat aliquibus
rogaminibus vel preceptis.  Et hec est causa: Omnis enim qui
rogat, in quantum rogat, est minor illo quem rogat; et omnis qui
precipit, in quantum precipit, est maior illo cui precipit; et
propter hoc gravis et odiosus est illi.  Nullus itaque sane
mentis debet velle suum inimicum rogare, ne minor eo per sua
rogamina videatur.  Nullus etiam debet velle esse gravis vel
odiosus illi a quo odio habetur, ne odium sui causa recipiat
incrementum.  Preterea Seneca dicit: <Beneficium accipere
libertatem est vendere>.  Sed nullus sane mentis debet inimico,
si aliud potest, suam vendere libertatem.  Cum itaque illi decem
demones a Virgilio et Dante se reputarent offensos, noluit eos
Virgilius nec rogare nec ex parte supernarum virtutum requirere
ut sibi darent aliquod adiutorium vel iuvamen.  Ideo ait in
textu: |che vegnan d'esto fondo a dipartirci.~

	|133-138.  Rispose~: frater, scilicet Catalanus,
|adunque: <Pi@u che tu non speri / s'appress'un sasso,~ idest
pons, |che da la gran cerchia~, idest a muro qui est in circuitu
fovearum, |si muove et varca~, idest transcendit, |tutti i vallon
feri~, idest omnes malas bulgias, |salvo che questo~ -- subaudi
vallone in quo sunt isti ypocrite -- |@e rotto et nol coverchia~,
quia fractus fuit ille pons tempore quo Christus expiravit in
cruce.  Et ideo quia fractus est, per illam ruinam quam fecit,
que iacet admodum coste sive ripe que supereminet hic in fundo,
poteritis hinc exire.  Ideo ait: |montar potrete su per la ruina   
che giace in costa~ --idest admodum ripe -- |et nel fondo
soperchia.~

	|139-144.~  In quinta scilicet malabulgia.  Audiens
itaque Virgilius a frate Catalano quod nullus pons est super
sextam bulgiam, quia ille qui ibi erat totus iacet fractus in
fundo, recordatus fuit illius verbi quod sibi dixerat Malacoda,
videlicet:

     Et se l'andar pi@u oltre pur vi piace,
     andatevene su per questa grotta;
     presso @e un altro scoglio che via face.

                        (^Inf.~ XXI. 109-111)

Et tunc stetit cum capite aliquantulum inclinato et ait:

                <Mal contava la bisogna
     colui che' peccator di qua uncina>.
     E 'l frate: <I' udi' gi@a dir a Bologna,
     del diavol vitii assai, tra' quali udi'
     ch'elli @e bugiardo et padre di menzogna> -- idest pater 
                        mendacii.

	|145-148.  Appresso,~ idest post hec, |lo duca a gran
passi se n' g@i,~ idest recessit, / |turbato un poco d'ira nel
sembiante: / ond'io~, loquitur autor, |da li 'ncarcati~, idest ab
oneratis, |mi parti'~, idest similiter recessi, / |dietr'a le
poste, de le care piante~ -- subaudi Virgilii.  Et hic finit
VI+a~ bulgia.

