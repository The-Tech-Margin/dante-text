	|Proemio.~  ^Incipit VI' cantus prime cantice Comedie.~ 
In isto VI+o~ cantu poeta descendit in tertium circulum, et
incipit tertius circulus ibi: <Io sono al terzo cerchio, de la
piova>; et finit ibi: <venimmo al punto dove si digrada: / quivi
trovamo Pluto, il gran nimico>.  In isto quidem circulo ponit
autor quendam canem habentem tria capita; qui quidem canis
Cerberus nominatur.  Qui Cerberus tenet figuram et similitudinem
peccati primorum parentum.

	In isto cantu continentur una comparatio {*28-32*}, unum
vaticinium, una questio {*vv. 106-111*}, et duo notabilia {*vv.
43-45; 46-48*}.  Sed quia vaticinium iam est superius explicatum
{*vv. 77-87*}, ideo ad alia breviter transeamus.

	|Deductio textus de Vulgari in latinum.~

	Postquam in superiori cantu autor de secundo circulo
pertractavit, in quo carnales homines puniuntur, nunc in isto
cantu intendit de tertio circulo pertractare; in quo ponit
homines gulosos, et penam describit que magis competit eis. 
Ingrediens autem istum tertium circulum, dicit quod in introitu
ipsius invenit quendam canem qui habebat tria capita, qui cum
omnibus tribus super illas animas canine latrabat.  Et antequam
per circulum vadat, duo ponit: primum est qualitas pene istius
circuli; secundum est conditio istius canis.  Quantum ad primum,
describit penam per istum modum: quod ibi est pluvia eterna,
frigida, atque adeo gravis quod nec regula nec qualitas ibi modo
aliquo innovatur.  Et ad maiorem declarationem istius pluvie,
dicit quod ibi sunt tria que maximam generant tempestatem,
scilicet grando grossa, aqua turbulenta, ac etiam nix.  Quantum
ad secundum, dicit quod ille canis habet tria capita, oculos
rubeos, os unctum atque crudele, ventrem largum, et manus
ungulatas, cum quibus laniat spiritus, deglutit, et lacerat. 
Propter istam vero tempestatem illi spiritus qui ibi puniuntur
ululant velut canes, et ut unum latus a tempestate defendant,
aliud latus obiciunt tempestati et per istum modum sepe sepius se
volvunt in miseras tempestates.  Sed quando Cerberus de descensu
eorum advertit, iracunda totus plenus, contra eos aperuit ora et
dentibus subsannavit.  Tunc Virgilius manus suas terra complevit,
ipsamque in eius fauces iniecit.  Et dum ille dyabolicus canis
circa devorationem intenderet, ambo ad infima descenderunt.  Cum
vero illum circulum peragrarent, dicit autor quod omnes anime per
terram sub tali tempestate iacebant, et nulla se breviter
erigebat preter unam; que quando vidit iuxta se Dantem, statim ad
sedendum celeriter se erexit, et ait ad eum: <O tu qui transis
per istum infernum, recognosce me, si scis; tu prius fuisti
factus quam ego consumptus>.  Et Dantes ad eum: <Angustia quam tu
habes forsitan te abstrait de mente mea, adeo quod nunquam recolo
te vidisse.  Sed dic michi quis es tu qui in tam dolenti loco es
positus, et ad talem penam subiectus, quod si alia maior est,
nulla tamen est magis displicibilis seu gravis>.  Tunc illa anima
se manifestavit autori per tria signa: Primo per civitatem unde
fuit oriunda, ibi: <La tua citt@a, ch'@e piena / d'invidia>, etc. 
Secundo, per nomen suum, ibi: <Voi cittadini mi chiamaste
Ciacco>.  Tertio, per culpam quam commisit in mundo, et propter
quam damnatus est in Inferno, ibi: <per la dannosa colpa de la
gola, / come tu vedi, a la piogia mi fiacco>.  Postquam vero cum
isto Ciacco de quibusdam que in lictera exponentur locutus est
autor, ab eo recessit et in septimum circulum de isto VI+o~
descendit.  Ideo ait autor in textu: <Noi agiramo a tondo quella
strada, / parlando pi@u assai ch'i' non ridico: / venimmo al punto
dove si digrada: / quivi trovamo Pluto, il gran nimico>.

	|1.  Al tornar de la mente, che si chiuse~, etc.  In
superiori cantu dicit autor quod, audiens infortunatum amorem
illorum duorum qui erant singulari societate coniuncti, tanta
fuit pietate commotus quod defecit velut adeo moreretur, et
cedidit in mente sua propter dolorem quem sensit, sicut mortuum
cadit corpus.  Nunc autem in isto cantu dicit quod mens sua, que
ita propter pietatem defecerat, ad sui status rectitudinem est
reversa, dicens: <Al tornar de la mente, che si chiuse>.  Et est
continuatio ad precedentia.  Et dum sic in se ipsum reversus est,
vidit in isto tertio circulo nova tormenta et novos ibidem
pariter tormentatos.  Que quidem tormenta enumerando declarat,
dicens: <I' son al terzo cerchio, de la piova / eterna>, etc. 
Ubi est notandum quod, quemadmodum in hac vita gulosi loca amena
et omnia que possint gulam delectare desiderant, ut sunt cibi
delicatissime preparati, prata, fontes et viridaria, et odio
atque fastidio habent tam cibos non bene paratos quam loca non
bene apta, ac etiam pluviam, fumum, ventum, et malum tempus, ita
e contrario in Inferno habent penuriam omnis cibi et omnis potus,
et habent loca tristia plena continua pluvia, continuo ventu, et
continua aque turbide tempestate, grandinis etiam atque nivis.

	|13-14.  Cerbero, fiera crudele et diversa.~  Cerberus
est quidam canis infernalis habens tria capita.  De quo Seneca,
primo libro ^Tragediarum,~ ait:

     Sevus umbras territat Stygius canis,
     Qui trina vasto capita concutiens sono,
     Regnum infernale tuetur.

                        {^Hercules Furens~ 783}

Item v. eodem libro:

     Triceps catenas Cerberus movit graves.

                        {^Oedipus~ 581}

Et Virgilius, VI ^Eneydorum~ ait:

     Cerberus hec ingens latratu regna trifauci
     Personat adverso recubans inmanis in antro.

                        {^Aeneid~ VI. 417-418}

Et ponitur in isto circulo ab autore pro peccato gule: nam
Cerberus dicitur quasi <carvaros>, idest <carnes vorans>. 
Dicitur autem habere tria capita propter tres partes orbis quas
gula primi parentis destruxit, scilicet Asiam, Affricam, et
Europam; vel ideo dicitur habere tria capita, quia gulositas et
ebrietas tria bona humani generis devorat et consumit, scilicet
personam, temporalia bona, et famam.  Propter primum ait Salomon
in Proverbiis: Propter crapulam multi perierunt, et qui abstinens
est addiciet vitam.  Propter secundum ait idem Salomon, eodem
libro: Qui nutrit scortum perdit substantiam suam {^Prov.~ 29.3}. 
Propter tertium ait Seneca: Quosdam ventri obedientes loco
animalium numeremus, non hominum.  Vel ideo tria capita Cerberus
habere dicitur, quia gulosorum affectus dividitur in tres partes:
in qualitatem videlicet, quantitatem, et in quantum continuum. 
Appetitus enim qualitatis est affectare bonos cibos et non curare
de quantitate.  Appetitus autem quantitatis est affectare multos
cibos et non curare de qualitate.  Appetitus vero quanti continui
potest dividi in duas partes, scilicet in quantum continuum et in
quantum discretum.  Quantum enim continuum est semper sive
continue cibos querere, et circa ipsorum procurationem continue
desudare et continue comedere.  Quantum vero discretum est
aliquando multum et aliquando parvum et procurare et comedere.

	|16-18.  Li occhi @a vermigli.~  Sex signa ponit hic autor
in isto Cerbero propter VI mala que a vitio gule procedunt. 
Primo ponit quod habet oculos rubeos, ibi: <Li occhi ha
vermigli>; et hoc quia gula et ebrietas oculos rubore conmaculant
et interdum visum gulosorum extinguunt.  Secundo ponit quod habet
os brutali more perunctum, ibi: <la barba unta et atra>.  Et hoc
quia gulosi turpiter et incomposite comedentes ora solent et
barbam inficere cibo pingui, quare a continentibus peius quam
stercora reputantur.  Unde narrat Seneca quod Dyogenes
philosophus, cum invitatus a quodam nobili viro fuisset, qui
barbam et pectus habebat propter nimiam gulositatem cibis
infectam, in faciem eius spuit, dicens se non vidisse in tota
domo aliquid turpius in quo spuere posset.  Tertio ponit quod
habet ventrem largum et amplum, ibi: <il ventre @a largo>; et hoc
quia gulositas solum officio ventris intendit.  De qua
solicitudine ait Salomon: Sanguisuge due sunt filie dicentes
affer affer {^Prov.~ 30.15}.  Nam gulositas admodum sanguisuge
impleri non potest, quia uno ferculo devorato, ad aliud semper
anelat.  Quarto ponit quod habet manus ungulatas, ibi: <et
unghiate le mani>; et hoc quia propter gulositatem homo aliquando
efficitur rapax et raptor aliorum bonorum.  Unde gula, ut
manifeste videmus, multotiens parit furtum.  Quinto ponit quod
lacerat spiritus, ibi: <graffia li spiriti>; et hoc quia
gulositas et ebrietas ad litem semper intendunt.  Sexto ponit
quod eosdem spiritus glutit, idest <ingoia et squatra>; et hoc
quia gulosus et ebriosus {^Br.~ gulositas et ebrietas} famam et
laudem bonorum denigrando consumit.  Unde Psalmista: Sepulcrum
patens est guttur eorum, linguis suis dolose agebant: iudica
illos, Deus {^Psalm.~ 5.11}.  Quanta vero mala peccatum gule
homini inferat, beatus Augustinus ostendit, sic dicens: Gula per
ebrietatem et crapulam aufert memoriam, dissipat sensum,
confundit intellectum, libidinem concitat, linguam involvit,
sanguinem corrumpit, omnia membra debilitat, vitam diminuit, et
omnem salutem exterminat.

	|28-32.  Qual @e quel cane c'abaiando agogna~, etc. 
^PRIMA COMPARATIO.~  Volens autor demonstrare quomodo et qualiter
quieverunt latratus illi terribiles quos Cerberus super animas
damnatas emittit et tum magis super eum emisit, dicit quod
quemadmodum canis, dum latrat, si proiciatur in os eius aliquod
frustrum panis, statim quietatur, intendens solummodo ad cibum
quem dentibus conterit devorandum, sic Cerberus, postquam
Virgilius terram in eius ora proiecit, statim siluit a latratu. 
Per hoc innuens quod gulosus nisi proiectum fuerit aliquid in os
eius, ut ait Propheta, sanctificat super eos bellum.

	|34-36.  Noi passavam su per l'ombre c'adona / la grave
pioggia.~  Nota quod in duobus locis ponit autor in presenti
cantica damnatas animas pedibus conculcasse.  Primo hic, unde
sequitur: <et ponavam le piante / sopra lor vanit@a>.  Secundo
infra, cantu XXXII, circulo 9 {vv. 76-78}, prima parte Cociti,
ibi: <se voler fu o destino o fortuna, / non so; ma, passegiando
tra le teste, / forte percossi 'l pi@e nel viso ad una>.  Ubi est
prudenter et sagaciter advertendum quod autor, gradiens per
Infernum, in nulla parte animas calcat nisi animas gulosorum et
proditorum; et hoc ad innuendum quod nulla peccata sunt ita vilia
et abominabilia sicut ista.  Nam peccatum gule est peccatum vile,
immo vilissimum.  Peccatum vero proditionis est peccatum non
solum abominabile, sed etiam abominabilissimum.  Primum enim
facit hominem simillimum bestiis, et ideo vile.  Secundum vero
facit hominem similem dyabolo, et ideo abominabile.  Et propter
ista duo calcat animas gulosorum et proditorum, innuens atque
monstrans quam sit vile, immo vilissimum, primum, et quam sit
detestabile et abominabile secundum similiter reputandum.

	|Sopra lor~ {^Br.~ loro} |vanit@a che par persona.~  Quia
anima spiritus est, et quod spiritus est, corpus non est, ideo
anima, cum non sit corpus, tangi non potest.  Et ideo, licet
autor animas gulosorum calcaret, nichil tamen sub pedibus
invenire pronuntiat.  Ideo ait in textu: <sopra lor {^Br.~ loro}
vanit@a che par persona, ponavamo le piante>.  Anime enim ideo
vane dicuntur quia tangi non possunt, licet aliquando videri
possint.

	|42.  Tu fosti, prima ch'io disfatto, fatto.~  Hoc est:
Tu Dantes, primo fuisti natus quam ego mortuus, et ideo, quia te
vidi in mundo, te modo hic in Inferno cognosco. 

	|43-45.~  ^PRIMUM NOTABILE.~  In hoc notabili evidenter
apparet quomodo angustie deformant hominem a statu pristino
consueto in tantum quod dum videtur a notis recognosci non
potest.

	|46-48.~  Vult hic dicere autor quod, licet alia peccata
sint maiora quam gula, tamen nullum est ita displicibile et ita
vituperabile.  Nam gula de homine rationali facit totaliter
bestialem.  Et hoc manifeste apparet in ira Dei qua exarsit
contra primos parentes, quando propter peccatum gule fecit eis
tunicas pelliceas, dicens yronice: Ecce Adam factus est quasi
unus ex nobis.  Quasi diceret: Ecce Adam, qui Deo voluit
similari, factus est velut animal brutum; et hoc demonstrat
indumentum quod consui super cutem suam.

	^SECUNDUM NOTABILE.~  In hoc notabili demonstratur
quantum sit vile et displicibile gule peccatum, quia licet alia
vitia sint maiora, nullum tamen reddit hominem ita vilem.  Et
ideo Seneca: Quosdam ventri obedientes loco animalium numeremus,
non hominum.

	|52.  Voi cittadini mi chiamasti Ciacco.~  Ciaccus,
lingua tusca, <porcum> sonat.  Nam gulosus per peccatum gule
porci actibus similatur.  Porcus enim, secundum beatum Ysidorum
{^Etym.~ XII. i. 25.}, dicitur quasi spurcus, quia spurcitiis
utitur; sic gulosi, cum omnia velint munda in mensa sua, ipsi
solum sunt inmundissimi.  Unde beatus Tadeus in epistula sua: Hii
sunt in epulis suis macule convivantes sine timore; et vere
macule, quia ex delicatis cibariis et potibus magis ceteris
maculantur.  Porcus, postquam furfure et fece ventrem impleverit,
luto se immergit.  Sic gulosus, post vitium crapule, currit ad
vitium luxurie.  Unde beatus Petrus in epistula sua: Sus lota in
volutabro luti {*II ^Petr.~ 2.22*}.  Item porcus locum fedat ubi
habitat; sic gulosi per vomitum se deturpant et statim ad illum
redeunt, dum semper ad gule ingluviem properant et festinant; et
in hoc similantur cani, de quibus idem Apostolus: Canis reversus
ad vomitum suum.  Item porcus est piger, tardus et nunquam
laborat, cum cetera animalia suo more laborent.  Sic gulosi sunt
tardi et pigri.  De quibus Paulus ad Titum: Cretenses male
bestie, ventres pigri {^Ep. ad Titum~ 1.12}.  Item gulosi multum
dormiunt et iacent, unde requiescunt cum Moab in fecibus suis, ut
habetur Ieremie XLVIII+o~ capitulo {^Ieremias~ 48.11}.  Preterea
Adam positus fuit in paradiso ut operaretur.  Sed quia prius
comedit quam aliquid operis fecerit, a loco delitiarum deiectus
est, quia teste Apostolo: Qui non laborat non manducet.  Item
porcus comedit glandes sub quercu, sed unde cibus veniat non
attendit.  Sic gulosi cibum devorant, sed gratiam largitori non
reddunt.  Contra quos dicitur Deuteronomii LXVI {actually ^Deut.~
26.10-11}: Adorato Domino tuo, epulaberis in omnibus bonis que
Dominus Deus tuus dedit {text has ^dederit~} tibi.  Et est
mirabile de gulositate miserrimi hominis, qui prius alimenta
expetit quam laboret, vel Deo laudes exsolvat, cum non sit tam
parva avicula in silva que non prius cantet laudes Deo quam de
ramis descendat et ad cibum intendat.  Item, cum porcus fuerit
bene inpinguatus tunc occiditur; sic gulosus incrassatus ferculum
fit Inferni.  Hoc figurat Agag pinguissimus et tremens qui in
frustra concisus est a Samuele in Galgalis, ut in libro Regum {I
^Regum~ 15-21} habetur.  Agag enim interpretatur solennis
festivitas, et bene gulosos significat qui {^Br.~ quia} festum
ventris querunt cum fame mentis, quia ab omni spirituali cibo
ieiuni semper existunt.  Merito igitur iste gulosus qui hic
ponitur ab autore Ciaccus a suis civibus est vocatus.  

	|53-54.~  Circa peccatum gule quatuor utiliter
investigare valemus: Primo, quid sit peccatum gule; secundo, quot
sunt speties eius; tertio, quot modis in gula peccatur; quarto,
quid facere debemus dum comedimus ne in peccatum gule cadamus. 
Circa primum sciendum est quod gula est immoderatus edendi et
bibendi appetitus.  Vel aliter: gula est immoderata qualiumcunque
ciborum hyantis concupiscentie satisfactio.  Et ideo, quia modum
et mensuram non habet, merito ab autore damnosa culpa vocatur. 
Tauri enim, secundum beatum Ieronimum, paucorum iugerum pascuis
aluntur; una silva pluribus elefantis sufficit.  Homo vero mari
et terra satiari non potest.  Nam, ut manifeste videmus, omnes
pisces maris, fluviorum, lacuum, et stagnorum, omnes volucres
aeris, omnes bestias agri, omnes feras silvarum, omnes herbas et
fructus terre et quicquit terra alimentorum gignit, gula hominis
vorat pariter et consumit.  Circa secundum nota quod sex sunt
gule speties: Prima speties est ebrietas; et est ebrietas, ut
dicit beatus Ambrosius, vile sepulcrum rationis, et subdit: Quid
enim aliud est quam spontaneus furor?  Cum quo concordat Seneca
dicens: Ebrietas est voluntaria insania.  Patet ergo per istas
diffinitiones quod ebrietas tollit de anima ymaginem Dei, que
rationali potentie est impressa, aufert usum rationis et infatuat
eam, et ideo hominem assimilat bestiis, ut nec discretionem
habeat nec verecundiam.  Ecclesiastes 3+o~ {3.18}.  Ostendit
Dominus de filiis hominum quod similes sunt bestiis.  Secunda
speties gule est mentis ebetudo, quia gula tollit acumen ingenii,
quia ex multa fumositate cerebrum perturbat.  Ieronimus, in libro
de vita et honestate clericorum: Venter pinguis non gignit tenuem
sensum.  Tertia speties est voracitas, que transit mensuram
edendi, et modum quem in se ipso reprehendit; Ecclesiastes VII+o~
{actually ^Ecclesiastes~ 2.25}: Quis ita vorabit et delitiis
affluet ut ego, sed qui devorant devorabuntur, secundum Ieremiam
XXX+o~ {^Ieremias~ 30.16}; quoniam illorum finis est infernalis
{^Br.~ eterna} vorago.  Quarta speties est languor, idest humorum
distemperantia ex superfluitate proveniens, quia in multis escis
non deerit infirmitas, ut habetur Ecclesiastici XXXVIII {actually
^Ecclesiasticus~ 37.33}.  Et poeta: Languorem peperit cibus
imperfectus ab herculis ardentis stomaco.  Quinta speties est
oblivio, que est preteritorum immemoratio.  Gulosus enim et
ebriosus multotiens nescit vespere quid fecit in mane.  Genesis
XL+o~: Pincerna pharaonis oblitus est interpretis sui {^Genesis~
40.23}.  Sexta speties est crapula, que est ciborum indigestio
vel eorundem deiectio.  Secundum enim Ysidorum XX+o~ libro
^Ethymologiarum~ {^Etym.~ XX. ii. 9}: Crapula est immoderata
voracitas, quasi cruda epula, cuius cruditate gravatur cor, et
stomacus indigestus efficitur.  Unde ex ipsa crapula multi
infirmantur et moriuntur.  Ecclesiastici XXXVII {^Ecclesiasticus~
37.34}: Propter crapulam multi perierunt, et qui abstinens est
adiciet vitam.  Plures enim occidit cibus et potus quam gladius,
secundum Almansorem.  In huius figura dicit autor in textu de
gulosis:

     Urlar li fa la piogia come cani;
     de l'un de' lati fanno a l'altro schermo;
     volgonsi spesso i miseri profani.

                        (^Inf.~ VI. 19-21.)

Nam ex istis spetiebus gule consequuntur homines viscerum
tortiones et membrorum dolores, unde sequuntur dolorosi clamores. 
Circa tertium nota quod in peccatum gule V modis incurrimus, quos
ponit beatus Gregorius in ^Moralibus,~ quique in hoc versu
comprehenduntur: <Prepropere, laute, nimis, ardenter, studiose>. 
Primus modus est horam prandendi prevenire; ideo dicit
prepropere.  Unde Ionatas, filius regis Saulis, sententiam mortis
meruit, quia gustavit mel ante tempus constitutum edendi.  Ideo
Ecclesiastes X {10.16}: Ve terre cuius rex puer est, et cuius
principes mane comedunt.  Terra est ipse homo, cuius rex est ipsa
ratio.  Principes vero eius sunt V sensus, qui voluptatem
suggerunt, et necessitati intendunt, ut dicit Gregorius. 
Secundus modus est cum quis delicate cibaria querit.  Ideo dicit
laute: Hoc modo peccavit dives epulo, qui epulabatur quotidie
splendide, ut habetur Luce XVI+o~ {^Lucas~ 16.19}.  E contra
dicit Seneca: Palatum tuum fames excitet, non sapores.  Tertius
modus est cibi nimietas.  Ideo dicit nimis.  Hoc vitio Sodoma
maculata fuit, de qua dicitur Ezechielis XVI+o~: Hec fuit
iniquitas Sodome, saturitas panis et otium {^Ez.~ 16.49}.  Ubi
dicit Gregorius: Sodoma salutem perdidit, quia cum superbie vitio
mensuram moderate refectionis excessit.  Ieronimus: Pluvia illa
oportuna est, que sensim descendit.  Subitus autem et nimis
preceps hymber terram subvertit, et similiter nimius potus nocet. 
Quartus modus est aviditas comedendi; ideo dicit ardenter.  Hoc
redarguitur in Exau, qui pre fame se iam morientem reputavit
dicens, ut habetur Genesis 69 {actually ^Gen.~ 25.32}: En morior. 
Gregorius: Exau primogenitorum gloriam perdidit quia magno estu
lenticulam concupivit.  Contra quod dicitur Ecclesiastici XXXVI
{actually ^Ecclesiasticus~ 37.32}: Noli esse avidus in omni
epulone.  Quintus modus est studiositas, que pertinet ad
solicitudinem et curiositatem cibos preparandi.  Ideo dicit
studiose.  Pro quo peccato redarguunt filii Heli, qui ut habetur
primo Regum VII+o~ {actually I ^Reg.~ 2.15 (^adapted~)}: Carnem
crudam rapiebant a populo ut eam sibi delicatius prepararent.  De
tali studio dicit beatus Ysidorus: Tota die epulas ruminant, qui
ad explendam gulam vespere delitias parant {^Etym.~ XX. ii. 5}. 
Et sic patet tertium.  Circa vero quartum et ultimum est sciendum
quod XV nos habere oportet in mensa si in gula peccare nolumus
{from ^Br.~ Chantilly has ^nolimus~}.  Que in his versibus
continentur:

     Sit timor in dapibus, benedictio, lectio, tempus,
     Sermo brevis, vultus hillaris, pars detur egenis;
     Absint delitie, detractio, crapula, murmur,
     Ebrietas, nimius affectus, et hystrionatus;
     Finitoque cibo reddatur gratia Christo.

	Ista XV autoritate sunt Sacre Pagine fulcienda.  De primo
Ecclesiastici 9 {^Ecclesiasticus~ 9.22}: In timore Dei sint tibi
et convivia.  De secundo habetur in Evangelio: Benedixit et
fregit.  De tertio, Gregorius super Iob, primo, ubi Iob oravit
pro filiis suis convivantibus, ait: Semper solet epulas comitari
loquacitas et voluptas.  Ideo contra loquacitatem est silentium,
contra voluptatem vero lectio, que docet abstinentiam.  De quarto
admonemur in Actibus Apostolorum: Oram prandii non prevenire;
intellige absque necessitate.  De V+o~ ait Cato: Pauca in
convivio loquere.  De VI+o~ ait Paulus ad Corinthios 9+o~:
Hyllarem datorem diligit Deus {^Ep. ad Corinthios~ II. 9. 7}.  Et
Ovidius: Super omnia vultus accessere boni.  De VII, Esdre VIII
{^Nehemias~ (II ^Esdre~) 8.10}: Comedite pinguia et bibite vinum
et mittite partes eis qui non habent.  De VIII+o~, Ecclesiastes
X: Vescendum est ad reficiendum non ad luxuriandum
{^Ecclesiastes~ 10.17}.  De VIIII+o~ ait Augustinus:

     Si quis amat dictis absentum rodere famam,
     Hanc mensam indignam noverit esse sibi.

De X+o~, Luce XXI: Attendite ne graventur corda vestra crapula et
ebrietate {^Lucas~ 21.34}.  De XI+o~, Ecclesiastici tertio: In
nequissimo pane murmurabit civitas {actually ^Ecclesiasticus~
31.29}.  De XII+o~, Paulus ad Effeser, V {^Ad Ephesios~ 5.18}:
Nolite inebriari vino in quo est luxuria.  De XIII+o~,
Ecclesiastici XXXVIII: Non te effundas super omnem escam
{actually ^Ecclesiasticus~ 37.32}.  De XIIIIM+, Esodi XXXVII
{actually ^Exodus~ 32.6}: Sedit populus manducare et bibere, et
surrexerunt ludere, idest ydolum adorare.  Nam hystriones pascere
vel ystrioniter vivere est demonibus immolare.  Ieronimus: Paria
sunt demonibus sacrificare et hystrionibus dare.  De XVM+ vero et
ultimo, habetur in Psalmo: Edent pauperes et saturabuntur, et
laudabunt Dominum qui requirunt eum, etc. {^Ps.~ 21.27}.  Et sic
patent quatuor superius requisita.  Sed quia dubitabile est an
liceat convivare propter peccatum gule, sciendum quod quatuor de
causis convivia fiunt.  Prima est causa misericordie; secunda
causa benivolentie; tertia causa mercimonii; quarta causa
lascivie.  Circa primum nota quod convivia fiunt aliquando causa
misericordie, et de hoc habetur Luce quarto {actually ^Lucas~
14.13}: Cum facis prandium voca pauperes, claudos, et debiles, et
tale convivium tunc est meritorium vite eterne.  Unde sequitur in
autoritate premissa et habebis mercedem in celo.  Circa secundum
nota quod convivia aliquando fiunt causa benivolentie amicorum,
scilicet cum quando invitat quis amicos et parentes, et tunc tale
convivium, si fiat causa amicitie vel parentele, est indifferens. 
Si autem fiat propter pacem et concordiam, tunc est meritorium,
ut dicit Augustinus super epistulam ad Corinthos.  Circa tertium
nota quod convivia aliquando fiunt causa mercimonii, ut homo sic
remuneretur, et tunc est indifferens, sicut Balthassar, rex
Babillonie, fecit convivium optimatibus suis, ut habetur Danielis
V+o~.  Circa quartum vero et ultimum nota quod convivia aliquando
fiunt causa lascivie, ut mali vitia sua et loquantur et expleant;
tale convivium meritorium est pene eterne.  Ideo monet Salomon in
Proverbiis: Noli esse in conviviis potatorum nec in
commessationibus eorum qui carnes conferunt ad vescendum.  Glosa:
Illi carnes conferunt ad vescendum qui in conviviis conferunt
vitia proximorum.

	|58-69.~  Istum Ciaccum, licet fuerit gulosus, tamen,
quia sapiens homo fuit, autor de quibusdam secretis ac etiam
futuris interrogat, et maxime de tribus.  Sed ante benivolentiam
eius captat, ibi: <il tuo affanno mi pesa s@i>, etc.  Primo enim
querit ad quid devenient Florentini, ibi: <ma dimmi, se tu sai, a
che verranno / li cittadini de la citt@a partita>.  Secundo querit
si in Florentia, illo scilicet tempore quo ita erat divisa,
posset iustus aliquis inveniri, ibi: <s'alcun v'@e giusto>. 
Tertio querit que est causa tante divisionis et discordie inter
cives, ibi: <et dimmi la cagione / perch@e l'@a tanto discordia
assalita>.  Ad primum ait autori Ciaccus quod post longam
altercationem venient ad sanguinem, ibi: <Dopo lunga tencione /
verranno al sangue>.  Et postquam inter se sanguinem fuderint,
una pars ab alia expelletur, ibi <e la parte salvagia / caccer@a
l'altra con molta offensione>.  Que clausula sic intelligi debet:
In civitate enim Florentina erant tunc temporis due partes: una
vocabatur pars Alborum, secunda vero dicebatur pars Nigrorum. 
Primam partem, scilicet Albam, vocat autor partem silvestrem, et
hoc quia erant novi, non antiqui cives; nam Circuli, qui erant
caput istius partis, noviter de comitatu venerant, et cives
effecti erant.  Unde autor infra, tertia cantica, XVI+o~ cantu
{^Par.~ XVI. 65}, loquens de Circulis ait: <sar@ian s@i i Cerchi
nel pivier d'Acone>.  Aliam vero partem per oppositum vocat
partem civilem, quia re vera erant et sunt cives nobiles et
antiqui.  Itaque pars silvestris, secundum vaticinium istius
Ciacchi, expulit de civitatis dominio partem Nigram, et quedam
capita istius partis exilio condemnavit.  Postea, infra spatium
trium annorum, cecidit de dominio pars Alborum, et tunc surrexit
et ascendit que ceciderat pars Nigrorum, et hoc cum potentia
regis Francie, que utrique parti prius complacere et annuere
videbatur.  Sed cum Carolus sine terra de voluntate utriusque
partis civitatem intravit, Albos deiecit et Nigros erexit.  Ideo
ait autor in textu: <Poi appresso convien che questa cagia /
infra tre soli>, idest infra trium annorum spatium, <et che
l'altra>, idest pars Nigrorum, <sormonti>, idest ascendat, <con
la forza di tal che test$e piaggia>. 

	|70-71.~  Hoc est dicere, ista pars Nigrorum per longum
tempus regnabit, tenendo frontes erectas more regnantium, et
aliam partem, scilicet Alborum, tenebit pondere gravi depressam
tanquam omnino devictam, dato [^sic~] quod exinde dedigneris et
plores; et hoc dicit quia ipse erat de parte Alborum, que fuit
postea una cum ipso pariter expugnata.  

	|73-75.~  Ad secundam vero interrogationem dicit quod in
civitate Florentie non sunt nisi duo iusti, ibi: <Iusti son due,
ma non vi sono intesi>; quorum nomina non declarat.  Sed nos
istos duos iustos intelligere possumus primum Dantem, autorem
istius altissime et profundissime Comedie, secundum vero Guidonem
de Cavalcantibus: qui duo soli illo tempore, quo civitas
Florentie fuit intus et extra bellis conquassata civilibus, iusti
et amatores patrie sunt reperti, et rei publice defensores. 
Quorum primus, propter ingratitudinem et alia peccata que in
civitate Florentina vigebant, fuit, prout superius annotatur,
expulsus, et alter immatura morte preventus.  Ad tertiam autem
interrogationem dicit quod tria peccata, que vigent et regnant in
Florentia, sunt causa et materia sue divisionis: Primum peccatum
est superbia, secundum invidia, tertium vero avaritia.  Ista enim
tria peccata corda Florentinorum, velut tres facule ardentissime,
succenderunt.  Unde ait autor in textu: <superbia, invidia et
avaritia sono / le tre faville c'@anno i cuori accesi>.

	|77-87.  Farinata et Teghiaio.~  Postquam autor de
quibusdam futuris atque secretis fuit certificatus a Ciacco,
adhuc eum interrogat, volens de statu quorundam nobilium
certitudinem obtinere, qui eiusdem civitatis fuerunt, utrum sint
damnati vel salvati.  Ideo ait in textu:

                     <Ancor vo' che m'insegni,
     et che di pi@u parlar mi facci dono,
     Farinata et Teghiaio, che fur s@i degni,
     Iacopo Rusticucci, Arrigo e 'l Mosca,
     et li altri c'a ben far puoser li 'ngegni,
     dimmi ove sono, etc>.

Cui respondens Ciaccus ait ipsos esse damnatos, ibi: <Ei son tra
l'anime pi@u nere>.  Et quia fuerunt culpis gravioribus onerati,
ideo magis ad infima sunt retrusi.  Ideo ait in textu: <diverse
colpe gi@u li grav'al fondo: / se tanto scendi>, etc.  Diversas
culpas ideo dicit, quia non uniformiter, sed diversimode sunt
damnati.  Postquam vero Ciaccus autorem de eo quod petiit certum
fecit, dicit quod si ad yma descenderit, eos poterit invenire,
ibi: <se tanto scendi, l@a i potrai vedere>.

	|94-98.~  Hic respondet Virgilius uni tacite questioni. 
Posset queri: Isti qui sunt sub tali tempestate damnati, nunquit
ad aliqualem eorum recreationem vel pene mitigationem valent se
erigere vel movere?  Cui respondet Virgilius quod hinc ad diem
iudicii nullus potest caput vel aliquod membrum de tali
tempestate levare.  Et confitetur hic Virgilius resurrectionem
mortuorum cum Paulo Apostolo qui ait: Omnes quidem resurgemus,
sed non omnes immutabimur.  In momento, in ictu oculi, in
novissima tuba; canet enim tuba et mortui resurgent {cf.
^Epistola prima ad Corinthios~ 15.51-52).  Ideo ait in textu: <di
qua dal suon de l'angelica tromba>.  Michael enim Arcangelus
tubam debet tam terribiliter personare, quod ad suum sonum omnes
mortuos excitabit, et tunc anima quelibet induet suum corpus.

	|100-101.~  Hoc est dicere, sic videndo et sic loquendo
transivimus per turpem animarum mixturam et pluvie.  Nam iste
tertius circulus est mixtus et compositus ex duobus, scilicet ex
animabus gulosorum et terribili tempestate, ibi ab alto continue
descendente.

	|106-111.~  ^QUESTIO.~  Peragrans autor regiones Inferni,
et audiens a magistro quod omnes sunt surrecturi et carnem
propriam assumpturi, interrogat eum dicens: <Dic, queso,
magister, ista tormenta que video, nunquid post magnam ultimi
diei sententiam augmentabuntur, an minorabuntur, an erunt ita
quoquentia sicut modo>?  Cui ait Virgilius: <Revertere ad tuam
scientiam naturalem, que vult quod quanto res est magis perfecta,
tanto magis bonum sentiat similiter et dolorem>.  Quasi dicat:
Anima per se sola non est perfecta nisi suo corpori, quod est
suum perfectibile, coniungatur.  Cum itaque homines post
generalem resurrectionem in anima et corpore remunerabuntur et
punientur, manifestum est quod, quanto maiorem perfectionem
habebunt, tanto beate anime maiorem gloriam obtinebunt, et
damnate maiorem penam similiter sustinebunt.  Ideo ait in textu:

                    <Ritorna a tua scienza,
     che vuol, quanto la cosa @e pi@u perfecta,
     pi@u senta 'l bene, et cos@i la doglienza.

Postea sequitur:

     Tutto che questa gente maladetta
     in vera perfection giammai non vada,
     di l@a pi@u che di qua esser aspecta>.

In quibus verbis respondet Virgilius duabus questionibus que
fieri possunt.  Prima est talis: Tu dixisti superius quod quanto
res est magis perfecta, tanto magis sentit bonum et malum.  Sed
cum perfectio sit optimum quid, et in Inferno non sit aliquod
bonum nedum optimum, qualis erit ista perfectio in damnatis? 
Respondeo: Duplex est perfectio in corporibus suscitatis: una qua
corpus ab anima animatur; altera qua a corpore suscitato omnis
defectus penitus resecatur.  Primam perfectionem habebunt anime
damnatorum quando cum suis corporibus coniugentur.  Secundam vero
anime beatorum quando ab eis omnis defectus protinus abscidetur,
iuxta illud Ysaie: Non esurient neque sitient amplius, et non
cadet super illos sol neque ullus estus, quoniam priora
transierunt.  Et ideo prima non est vera perfectio, de qua ait
Apostolus: Omnes quidem resurgemus, sed non omnes immutabimur {I
^Ad Corinthios~ 15.51}.  Ideo ait in textu:

     Tutto che questa gente maledecta
     in vera perfection giammai non vada.

	Secunda vero questio potest esse talis: Quod est maius
spatium temporis, an illud quo anime sunt a corporibus separate,
an illud quo erunt cum eisdem corporibus reconiuncte.  Et
respondet cum fide catholica Mantuanus, quod spatium illud quo
anime stant a corporibus separate durabit usque ad diem iudicii. 
Illud vero spatium quo anime erunt cum corporibus reconiuncte
erit interminabile, quia per infinita secula seculorum.  Ideo
ait: <di l@a pi@u che di qua esser aspecta>, idest anime expectant
maius esse post diem iudicii quam ante.  Et hoc esse quod
expectant potest dupliciter intelligi: primo quantum ad esse
persone, quia erunt in anima simul et corpore, nunc autem sunt
solum in anima; secundo quantum ad esse temporis, quia illud
tempus erit interminabile; istud vero est terminabile. 

	|112-115.~  Hic finit tertius circulus.  

