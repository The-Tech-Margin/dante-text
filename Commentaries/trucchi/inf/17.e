	Testo e Commento.  -- Canto divisibile in tre parti:
descrizione di Gerione, degli Usurai, del passaggio al Cerchio
seguente; ossia descrizione d'una figura straordinariamente
mostruosa, di personaggi irriconoscibili, d'un volo senza esempio
in natura ai tempi di Dante.  Argomento principalmente fantastico
adunque, che imprime a questo Canto un carattere particolare. 
Toltene le parole d'insegnamento o di conforto di Virgilio e il
breve soliloquio d'un usuraio, @e questo il Canto del silenzio:
tace Gerione, davanti ai Poeti, tace Dante davanti agli Usurai:
l'arte del Poeta @e principalmente rivolta alla descrizione del
maraviglioso, che, per esser dichiarato e dimostrato verosimile, 
abbisogna di molti particolari e riferimenti al mondo nostro, 
sicch@e in questo Canto troveremo pi@u abbondanti che altrove le
similitudini e una descrizione, quella di Gerione, contro l'uso
dantesco, analitica e minuziosa.

	Di solito Dante non mette in rilievo che quanto @e
necessario per suscitar nel lettore un'impressione netta e
vivace: prendiamo ad esempio l'episodio di Cavalcante Cavalcanti:
due soli atti successivi e contrari, prima il suo impetuoso
levarsi, appena gli balena il sospetto che il figlio sia morto, e
dopo un attimo, il suo ricadere di schianto entro la tomba, ci
fan sentire lo strazio di quell'anima pi@u che non avrebbe potuto
fare l'analisi pi@u sottile e penetrante (Ireneo Senesi).  Cos@i
Cerbero ci @e rappresentato fisicamente nelle sole parti che d@anno
la figura dell'ingordigia; nel Conte Ugolino la bocca, i denti, 
gli occhi torti bastano a illuminarci quella faccia maravigliosa
(Fedele Romani), e via dicendo.

	Ma il Cavalcanti @e un uomo come noi, mosso da un
sentimento a tutti ben noto, qual @e l'amore paterno; Cerbero
raffigura uomini golosi da noi mille volte veduti; il Conte
Ugolino ha il volto dell'odio che tutti conosciamo, e pochi
tratti, magistralmente scelti, possono bastare per ridestare nel
lettore l'immagine intera.  Non cos@i per Gerione: per quanto esso
derivi dalla mitologia e ci sia noto da Poeti greci e latini, 
Dante l'ha cos@i trasmutato, n'ha fatto una figura cos@i complessa
e strana, che noi non arriveremmo a immaginarcelo, se il poeta
non ce lo dipingesse tutto dalla testa alla coda, come fa.  Ci@o
che in noi desta maraviglia @e la trasformazione cos@i compiuta, e
rispondente allo scopo, quell'abbozzo che offrivano a Dante la
mitologia e l'arte, e il modo di renderci cos@i manifesta questa
stranissima fiera.

	E infatti poche e non concordi notizie di Gerione
troviamo nella mitologia e nei classici.  Nella mitologia
Gerione, l'urlante secondo il significato della parola greca, 
figlio di Crisaore e dell'oceanica Callinoe, entra a far parte
della storia delle fatiche d'Ercole; ma ora @e dipinto come un
gigante con tre teste (Esiodo, ^Theogonia~, 287-289), ora con tre
corpi (Eschilo, ^Agamennone~ 897; Euripide, ^Hercules furens~, 
423).

	Nei poeti latini, soli noti a Dante, non troviamo che
cenni fugaci del mostro, sempre dipinto in forma trigemina.
Lucrezio lo nomina a proposito delle fatiche d'Ercole (^De nat.
rerum~ V, 28); Virgilio stesso gli dedica appena un emistichio
descrittivo nel VI dell'^Eneide~ (v. 288), <et forma tricorporis
umbrae>, ed un verso del Canto VIII, dove il ricordo di Gerione
si associa a quello di Caco: quando Ercole venne in Italia, dove
pun@i Caco perch@e aveva rubata la gregge del re Evandro, dice
Virgilio, egli era reduce dal trionfo su Gerione, <tergemini nece
Geryonis spoliisque superbus> (v. 202).

	N@e molto concordi erano gli autori medievali
sull'interpretazione della favola: chi ne fa il re delle Baleari, 
chi d'un'isola Eritea sita nell'Atlantico; chi spiega la forma
trigemina come figura delle tre isole Baleari, chi come simbolo
della concordia di tre fratelli che regnavano con tanta armonia
da sembrare che avessero un'anima sola.

	Ma il Boccaccio, nella ^Genealogia degli Dei~ (I, 21) ci
dice che <Gerione, regnando presso le Baleari, solea con aspetto
benigno e carezzevoli parole accogliere gli ospiti che poi facea
morire>.

	A questa tradizione, che rappresentava Gerione come un
ingannatore e un ipocrita, dovette aver la mente Dante per
sceglierlo come simbolo della Frode; mentre la forma trigemina
gli serviva per la legge pi@u volte da noi enunciata, per cui i
mostri simbolici della Frode, che @e depravazione dell'appetito, 
della volont@a e dell'intelletto, devono aver la natura di tre
animali.  Senonch@e nella favola mitologica Gerione, pur riunendo
in s@e tre teste o corpi, conserva intera la natura umana, mentre
Dante gli d@a faccia d'uom giusto, e nel resto del corpo la natura
di due animali.

	Si @e pensato che in questa trasformazione possano aver
avuto parte anche altre reminiscenze dantesche come il serpente
del ^Genesi~, le locuste dell'Apocalisse che <habebant caudas
similes scorpionum>, o certe figure dei mosaici cosmateschi.

	Ad ogni modo, la rappresentazione che ora leggeremo @e
cos@i perfetta e piena di vita, che noi in Gerione vediamo
piuttosto l'immagine che il simbolo della frode.  Per quante
trasformazioni egli passa davanti ai nostri occhi!  Da lontano, 
dice Vittorio Spinazzola, ci era sembrato una figura umana, 
rattrappita, come un palombaro che rimonta dal fondo del mare, 
sfigurato dalla refrazione delle acque saline; poi si avvicina: @e
una fiera, o una femmina (poich@e Dante dice ^colei~ {v.3}), 
simile alla ^femina balba~ del Purgatorio (^Purg.~, XIX)?  No:
ora vediamo che @e in parte uomo, in parte leone, in parte
serpente; poi nell'insieme pare una barca, poi castoro: alfine ne
udiamo il nome.  @E il mostro pi@u stravagante che abbia creato la
natura e riprodotto l'arte o il ghiribizzo; eppure che bei
colori! che belle movenze! che modi alteri!  @E la frode, 
terribilmente potente, che tutto il mondo appuzza, per la quale
^ogni coscienza @e morsa~ (^Inf.~, XI), che cela la sua vera
essenza femminile di Frode persino nel nome maschile di Gerione.

	|1-3.~  <|Ecco.~... |ecco~!> grido di soddisfazione di
Virgilio che ha ottenuto ci@o che si era proposto col richiamo
della corda; ma la soddisfazione @e contemperata dal ribrezzo.

	Gerione, per tener desta l'attenzione suscitata, sar@a
chiamato per nome assai pi@u tardi, questi versi pi@u che
cominciare a descriverlo, ne affermano i terribili effetti, 
mettendo soltanto in evidenza subito la |coda aguzza~ che desta
diffidenza e timore.

	@E la fiera |che passa i monti e rompe i muri e l'arme~, e
gi@a Piero di Dante vedeva adombrate in questi versi due grandi
frodi antiche, cantate da Virgilio, e cio@e quella del cavallo
d'Ulisse che apr@i le mura di Troia, e il dardo insidioso di
Paride che vinse l'armi d'Achille.  E i |monti~? allusione, 
crediamo, al volo di Dedalo che sfugg@i alla vendetta di Minosse
sulla terra.  Perch@e in Gerione, per mezzo di questi ed altri
riferimenti, confluiscono, si pu@o dire, e le dieci bolge in cui
si divide il Cerchio VIII, e i Gironi del IX, tutte le divisioni
del suo regno, non senza collegamento col regno della Violenza. 
Il dardo di Paride infatti fu tradimento, il cavallo di Troia ci
fa pensare a Ulisse, e la favola di Dedalo, che torner@a ad essere
ricordata in questo Canto medesimo, preannunzia i frodolenti
lussuriosi e ricorda i Violenti, dalla frode di Dedalo, in favor
di Pasife, essendo nato il Minotauro.  Cos@i la frode tutto il
mondo appuzza: ultima espressione dell'Ingiustizia, Gerione
domina tutto l'Inferno Intra Dite: mira, come vedremo, con occhio
lusinghiero i Violenti, e nasconde la coda biforcuta tra i
Frodolenti e verso i Traditori, sua preda.

	|4-6.~  Soltanto la ragione illuminata e retta non teme
la Frode; e Virgilio, che @e la ragione, sorretta dalla Grazia per
la compagnia di Dante, comanda, solo accennando, a Gerione, che
ubbidisce, o sperando di condurre i due pellegrini a un mal
passo, per mezzo dei suoi ministri i diavoli, come vedremo fra i
Barattieri, o necessitato da una potenza superiore alla sua. 
Cos@i si accosta ai |passeggiati marmi~, agli argini pietrosi del
ruscello.

	|7-9.~  Gerione, ormai definito, |sozza imagine di
froda~, ubbidisce, ma a modo suo: si avvicina, si pone, come
vedremo, a prudente distanza, e nasconde la coda, in ^cauda
venenum~, perch@e @e quella la sua arma insidiosa: <la fraude, dice
il Landino, non dimostra nocumento se non nella coda, cio@e nel
fine, n@e ti puoi accorgere dello inganno se non alla fine>, 
perch@e il frodolento ha principio pieno d'umanit@a, ^faccia d'uom
giusto~ {v.10}, procedere serpentino e in fine ferisce e nuoce.

	|10-13.~  Venendo alla forma del mostro, Dante distingue
subito la triplice natura, di uomo, di serpente e, per le branche
pilose, dicono, di leone.  Nella faccia umana @e raffigurato il
disordinare degli appetiti, ossia l'incontinenza, propria
dell'uomo, nel leone, l'ira, nel serpente l'ingiustizia
maliziosa: come la lupa, Gerione riassume in s@e le divisioni del
male.

	|14-18.~  Lasciando la faccia d'uom giusto, manifesta
allusione agli Ipocriti, e le branche pilose leonine, il Poeta
descrive pi@u particolarmente ci@o che @e proprio della Frode, la
natura serpentina del tronco e della coda.

	Maraviglioso tronco, dipinto <con complicazione di linee
cui segue complicazioni di colori> (Steiner): complicazioni che
rispecchiano le mire dei frodolenti, sempre intesi a inviluppi
(nodi) a raggiri (linee curve), celando le proprie intenzioni
sotto l'aspetto delle simulazioni pi@u varie (colori), di cui si
fanno scudo (rotelle) a loro difesa.  Tutto s'addice alla
descrizione d'un serpente, e annuncia i ^laccioli a gran dovizia~
di Ciampolo barattiere, gli ^accorgimenti~ e le ^coperte vie~ di
Guido da Montefeltro, falso consigliere, mentre il confronto con
le tele orientali ci scopre Maometto: <Avendo Maometto vietato ai
suoi di ritrarre le sembianze umane, essi non ebbero aperta altra
via di eccellenza nell'arte che quella dell'ornamentazione, e
posero il loro genio ad inventare complessi rabeschi, 
maravigliosi dedali in cui le linee s'intrecciano in viluppi
sempre nuovi e belli; e nessuno li agguagli@o nella maestria di
scegliere le tinte, di sfumarle, di porle in vicinanza o in
contrasto, d'impiegarle in massa o in fli, cavandone effetti di
stupenda armonia> (D. Mantovani).  Le |sommesse~ sono il fondo, 
le |sopraposte~ il disegno, ora intessuto o ricamato, ora
preparato a parte e cucito sopra il fondo piano, con aggiunta di
perle o di pietre preziose, come si vede nei vestiti dei ricchi
ottomani.

	Un ultimo accenno @e per Aragne: eccellente nell'arte di
tessere, essa (^Metamorf.~, VI, I, 145 e seg.) cred@e di poter
superare Minerva ed os@o sfidarla.  |Imposta~, messa sul telaio la
tela, Minerva dipinse la propria vittoria su Nettuno quando fu
dato il nome ad Atene, per aver fatto agli uomini un pi@u utile
dono; Aragne dipinse gli amori impudici degli Dei e super@o la
rivale; ma questa, sdegnata, ruppe il lavoro d'Aragne con la
spola che aveva in mano e la vincitrice vinta si appicc@o dal
dolore (^Purg.~, XII, 43).  La favola ci ricorda i limiti posti
all'umana natura che non lece oltrepassare, come pretese Ulisse e
come pretendono indovini e stregoni.

	|19-24.~  Intrecciando ora i suoi versi, quasi ad
imitazione dei disegni orientali, Dante interrompe la descrizione
della forma di Gerione, e torna a dipingere pi@u nettamente la
postura di lui, per mezzo di due nuove similitudini, 
paragonandolo ad una barca e a un |bivero~, o castoro, mentre ci
ricorda la differenza fra la natura del Cerchio che stiamo per
abbandonare, un |sabbione~ infuocato, e quello in cui stiamo per
discendere, di |pietra~ livida e fredda.

	La prima similitudine si riferisce specialmente
all'aspetto di Gerione, la seconda all'intenzione.  All'aspetto
la fiera pessima sembra una cosa innocente, una barca
all'asciutto; ma la sua intenzione @e maliziosa, come quella del
castoro, che, come credevasi ai tempi di Dante, ignorandosi che
il castoro @e un animale erbivoro, si acquatta sulla riva dei
fiumi e mette la coda nell'acqua; i pesci accorrono al sapore
dell'unto, ed il castoro ne fa sua preda.

	L'epiteto di |lurchi~, dato ai tedeschi, significa
ghiottoni, traduce il <dediti somno ciboque> di Tacito, e si
trova anche nel ^Dittamondo~ di Fazio degli Uberti: <gli altri
lurchi moderni germani> (III, 2).

	|25-27.~  Eccoci alfine alla descrizione della coda.  Ma
come si spiega che qui chiami |forca~ quella coda che gi@a aveva
detto ^aguzza~ {v.1}?  Aguzza l'aveva detta Virgilio, prima di
vederla, perch@e egli sapeva che Gerione ha la natura dei
serpenti, e i serpenti hanno la coda aguzza; ma ora che Dante la
descrive avendola sotto gli occhi, la dice divisa in due punte
micidiali, torte all'ins@u, minacciose, come l'arma dello
scorpione: si noti per@o che lo scorpione qui non entra che a
titolo di paragione; e infatti lo scorpione non ha la coda
biforcuta, bens@i aguzza come i serpenti, e Dante si riferisce
alle branche anteriori dello scorpione che formano la sua parte
pi@u impressionante e che pi@u desta ribrezzo.  Allegoricamente poi
le due punte della coda significano la divisione della Frode in
due Cerchi, VIII e IX, come vedemmo al Canto XI.

	|28-30.~  Il consiglio di Virgilio @e suggerito da
necessit@a, essendosi Gerione fermato a qualche distanza dai
Poeti; ma racchiude anche un significato morale, perch@e qual @e
l'uomo che possa vantarsi di non aver mai usato |un poco~ di
frode, qualche piccolo inganno, fosse pure una piccola menzogna, 
che @e sempre un ^torcere~ dalla diritta via?

	|31-33.~  Lo scendere |a destra~ segna la seconda ed
ultima eccezione alla regola del viaggio, e noi gi@a dicemmo
perch@e all'opinione del Buti e del Landino, che lo scendere a
destra significhi voler conoscere il peccato senza
coinquinarsene, noi preferiamo quest'altra: che i Poeti vadano a
sinistra quando si tratta di considerare il male secondo la
partizione aristotelica delle tre disposizioni; verso destra
quando si propongono di considerare peccati che non sono tali per
la fisolofia antica, ma sibbene per la dottrina cristiana, come
sono appunto l'eresia e l'usura (vedi Canto IX, 132).

	I |dieci passi~ probabilmente corrispondono alle dieci
bolge del Cerchio VIII.

	|34-36.~  <Dieci passi, eccoli alla Frode, e poi che a
lei son giunti, poco pi@u oltre, @e l'usura> (D. G. Rossetti):
giustamente gli Usurai si scorgono dopo aver conosciuto il sozzo
aspetto della Frode, e siedono vicini al |luogo scemo~, in vista
delle dieci sottoposte bolge, perch@e gli usurai hanno gi@a qualche
cosa della malizia frodolenta.

	Lo sviluppo rapido del commercio e la scarsezza del
denaro avevano reso necessario il cambio monetario e data grande
facilit@a agli usurai ai tempi di Dante; sicch@e questa piaga
sociale dell'usura era diffusissima e variamente giudicata da
legislatori e moralisti.  Era la questione del giorno; e mentre i
Comuni gareggiavano nel porre severe sanzioni contro gli Usurai, 
mentre gi@a il Concilio di Lione nel 1275 aveva proibito di
affittar camere o banche agli usurai, e ne aveva ordinato lo
sfratto entro tre mesi, e il Concilio di Vienna del 1311 chiamava
eretico chi affermasse che era lecito esigere interessi per il
prestito di denaro, i Decretalisti che sentivano il bisogno di
accordare il Codice alle necessit@a dei tempi, consideravano il
prestito a mutuo come cardine del diritto canonico, ed Enrico da
Susa sosteneva questo principio coi suoi scritti, mentre un
glossatore di Dante, Guglielmo Durante, scriveva ch <erubescentia
huius vitii cessat propter multitudinem peccatorum>.

	Severissimo s'era mostrato San Tommaso.  Seguendo San
Crisostomo che aveva scritto <homo mercator vix aut numquam
potest Deo placere>, e Sant'Agostino che aveva paragonato
l'usuraio al predone, l'Aquinate aveva sentenziato che <pecunia
pecuniam parere non potest.>

	Dante che, come osserva il Morena, sempre stimola al
lavoro ed a non perder tempo, che punisce gli infingardi e premia
gli operosi, che si compiacque nella descrizione di lavori
agricoli e fabbrili; Dante, aggiunge il Busnelli, che assumendo
dalla metafisica il principio che gli chiariva l'origine della
natura dal divino intelletto, dalla fisica che l'arte umana imita
la natura, dal Genesi che nel sudor della fronte dee l'uomo
mangiare il suo pane, Dante non poteva non plaudire in cuor suo
alla severit@a dei Padri e dei Dottori della Chiesa, conchiudere
con San Tommaso (^Commento all'Etica~, IV, I, 5) che alcuni
cercano il lucro con improbe esazioni, e collec@o gli Usurai fra i
Violenti contro la divinit@a, vicinissimi ai Frodolenti.  Donde si
spiega la grande separazione di questi peccatori dai precedenti:
fra i sodomiti rappresentazione di personaggi degni di rispetto e
d'onore, fra gli usurai uomini irriconoscibili, quasi
innominabili che non muovon che a sdegno.  Sodomiti e usurai, 
notava il D'Ovidio, <sono nello stesso Cerchio, anzi nello stesso
Girone, per colpe teologicamente affini e riducibili in fondo a
una sola, come le loro pene sono due variazioncelle d'una pena
medesima; eppure, tanto prevale sul criterio teologico il
sentimento umano e l'impressione personale, le due schiere di
peccatori destano nel Poeta commozioni non che diverse, opposte>.

	|37-42.  Che ne conceda i suoi omeri forti~: |conceda~, 
quanta degnazione! |forti~ piccola adulazione di cui nemmeno i
giusti possono far senza in certe circostanze!  Ci@o dimonstra che
i Poeti sono cos@i vicini a Gerione da esserne uditi, e che
Virgilio vuole adescare ai suoi fini la fiera con le sue stesse
armi; ma @e bene che il discepolo non sia presente!  Nello stesso
tempo gi@a si nota il disprezzo degli usurai: sono gli unici
peccatori presso i quali Virgilio non vuole accompagnare Dante:
vada egli solo e veda |la lor mena~, cio@e la loro qualit@a o il
loro affannoso menar delle mani per difendersi dal fuoco; ma i
suoi ragionamenti sian l@a |corti~! e Dante non dir@a una sola
parola: ricorda il ^guarda e passa~, a proposito degli Ignavi, e
gitta sugli usurai il disprezzo che in lui desta sempre
l'infingardaggine.

	|43-45.~  Mentre Virgilio user@a sue arti presso Gerione, 
costretto a seguire la massima di San Tommaso, che, proprio
parlando dell'usura, concede che si possa usare del peccatore a
fine di bene (^Somma Teolog.~, II, II, LXXVIII, a 4), Dante va
malinconicamente |tutto solo~, scorato, come dice il ritmo lento
della terzina, e quell'|ancor~ che dinota ormai fastidio di tanti
peccati contro la divinit@a.  Va su per la |strema testa~ del
Cerchio, quasi promontorio che strapiombi sul |luogo scemo~, 
sulla sottostante valle.  Il Poeta ha rincantucciato l@a gli
Usurai, come in vita essi soleano od eran costretti dalle leggi a
raggrupparsi nei pi@u lontani sobborghi della citt@a, o in oscuri
sotterranei.  E li dipinge ^mesti~, come gente che non seppe
godere il bello della vita.  Abituati a vita sedentaria, siedono
ancora; ma come?

	|46-51.~  Quanto armeggio e quanto disprezzo! il
neghittoso riposo che amarono in vita @e ancora loro concesso in
quanto siedono; ma @e un riposo da cani in estate! quelle mani che
sdegnarono il lavoro, ora sono in continuo e inutile movimento.

	|52-57.~  Il ricordo dell mosche e dei tafani li ha
ancora avvicinati agli Ignavi; il |non ne conobbi alcun~ il
ricongiunge agli Avari: in pi@u, non si distinguono l'uno
dall'altro.  Se non che dal collo di ciascuno pende, come il
collare ai cani, una tasca, a cui riguardano ancora con l'antico
amore, bench@e vuota, e che ne dice il casato, tutto quello che
loro resta di proprio, <non individui, ma famiglie disonorate;
non famiglie, ma blasoni> (Spinazzola); perch@e, come vedremo
dagli esempi, erano principalmente i membri delle famiglie nobili
che deturpavano il loro nome di famiglia, gi@a simbolo di valore
guerriero, con la pratica dell'usura; e in quella borsa @e
trascinato nell'inferno lo stemma gentilizio deturpato.

	|58-60.~  Principalmente sbiaditi sono i due primi usurai
nominati, pi@u che individui, veramente famiglie.  La |borsa
gialla~, con quel leone azzurro, testimonio di antiche virt@u, per
comune accordo degli interpreti antichi, era l'arme dei
Gianfigliazzi, che appariscono guelfi nelle divisioni politiche
dal 1215 al 1300, esiliati dopo Montaperti, infine appartenenti
ai Neri, <grandissimi usurai>, come dice il Lana, ai tempi di
Dante, sicch@e il Poeta <uno ne pone per tutti loro> (Ottimo).

	|61-63.  Oca bianca~ in campo rosso, era l'arma degli
Ubriachi, ghibellini, anch'essi tutti pinti della stessa pece, al
dir dei commentatori, salvo forse l'Anonimo del Selmi che nomina
un Ciappo Ebriachi.

	La scena si anima, e la satira si fa pi@u pungente quando
a contrasto di queste famiglie fiorentine, si mostra un Padovano:
perch@e tutta la rappresentazione degli Usurai si volge su queste
due citt@a, Firenze e Padova, pi@u tristemente famose, e che
nell'Inferno, immagina Dante, ancora si contendono la triste
supremazia campanilistica di chi albergasse il vero re dei
quattrini e dell'usura.

	|64-66.~  Eccone uno che ha voce e caratteri propri.  @E
il re degli altri, che serba le qualit@a che lo distinsero nel
mondo, l'orgoglio e la dismisura che generano i troppi quattrini
e la vanit@a che genera il loro eccessivo amore.  @E ben lui, 
scrofa azzurra in campo bianco, Reginaldo Scrovegni, padovano, di
<fama infame anche presso le plebi>, come scrive P. Selvatico:
<Era tenuto come il pi@u grande usuraio in un tempo nel quale
l'usura era lebbra congenita quasi ad ogni ricco, e giunse alla
decrepitezza senza che o il rimorso o gli oramai inutili guadagni
gli rallentassero l'avarizia.  Arrivata l'ora fatale e visto che
gli rimanevano pochi giorni di vita, chiam@o a s@e l'unico figlio
suo Enrico per inculcargli di serbare intatti gli illeciti
guadagni quanto pi@u poteva, perch@e l'oro, al dir suo, era
potenza, forza, salute.  Mor@i gridando: datemi le chiavi dello
scrigno perch@e nessuno trovi il mio tesoro>.  Ma il figlio
Enrico, dice Dino Mantovani, <fece dipingere a Giotto (1306) la
celebre cappella dell'Arena di Padova: onde Antonio Tolomei, il
traduttore di Lucrezio, ebbe a dire, con una frase che sarebbe
piaciuta a Victor Hugo, che Enrico, quasi a purgare con sue buone
opere il mal nome lasciato dal padre, si schermiva da una terzina
dantesca con una Chiesa di Giotto>.

	Nelle nostre terzine il vecchio Scrovegni ci @e dipinto
come un ciarlone maldicente, superbo delle ammassate ricchezze: @e
il solo che nomini con orgoglio il suo paese natale; come in
vita, cos@i nell'Inferno mantiene il titolo di principe degli
usurai e n'@e geloso: parla a Dante con alterigia |Che fai tu~?...
^or te ne va~ {v.67}, e trascina anticipatamente nell'Inferno due
suoi emuli, uno padovano, come lui, e l'altro fiorentino, come i
precedenti.

	|67-69.  Sappi~! par che dica: tu mi vedi qui principe di
questi usuraiucci: ma sappi che anche il gran Vitaliano che, dopo
la mia morte, sciala da re dei fiorini a Padova, qui sar@a
inferiore a me, seder@a al mio sinistro fianco!

	Questo Vitaliano del Dente, genero di Reginaldo
Scrovegni, e socio d'affari con lui, finch@e visse il suocero
almeno, fu molto meno ricco di lui, perch@e partecipava ai mutui, 
ma in proporzioni minori, come lo dimostrano molti documenti di
prestiti riportati da Gerolamo Biscaro.  Apparteneva all'antica
famiglia dei Lemici o Lemizzoni, e fu non solo <pubblico
usurieri>, come dice il Buti, ma anche <apertamente negava
l'usura esser peccato>.  Eppure sembra che fosse podest@a di
Vicenza nel 1304, di Padova nel 1307 e trov@o lode presso cronisti
contemporanei e lo stesso Albertino Mussato, come uomo gentile e
magnanimo.  Ci@o mostra sempre pi@u il severo giudizio di Dante
riguardo l'usura, dinanzi alla longanimit@a del suo tempo.  Ma lo
Scrovegni non ha ancor terminato; ora viene il buono!

	|70-75.  Con questi fiorentin~, quanto dileggio! |son
padovano~, quanto rimbombo! e che bella scena d'inferno!  I
fiorentini che sopportano di mala voglia la sovranit@a d'un
padovano, gli |intronan gli orecchi~ affrettando col desiderio
l'arrivo di uno di loro che lo detronizzer@a, un Giovanni
Buiamonte, dicon gli antichi, pessimo soggetto e cavaliere.  Ah, 
cavaliere?  Il cavalier sovrano?, risponde lo Scrovegni, e fa
verso di loro quel gesto plebeo, illustrato dall'incisiva
similitudine col bue, che dice mille cose.  Ed era, afferma
Benvenuto, suo atto abituale in vita, contratto forse nei suoi
pi@u lieti momenti, per il piacere <che prova lo strozzino nello
stringere il nodo corsoio al collo del suo debitore> (Biscaro).

	Le notizie che abbiamo su questo personaggio fiorentino
sono troppo incerte per esser qui riportate.

	|76-78.~  Ma Dante nulla risponde alla fanfaronata dello
Scrovegni, e lo pianta in asso, con un piccolo cenno di
commiserazione per quei peccatori |anime lasse~, che torna a
ricordarci la ^lor mena~ {v.39}.  Cos@i per mezzo d'un padovano
celeberrimo e di tre famiglie fiorentine meno celebri nel campo
dell'usura, il Poeta ci ha lasciato il quadro di quelle lotte di
famiglia e di citt@a che nel ceto degli Usurai rendevano
principalmente note Padova e Firenze; e nello Scrovegni noi
sentiamo la gelosia di classe dei padovani contro gli usurai
fiorentini, che avevano invaso la loro citt@a in tal numero da
meritare leggi speciali per loro: uno Statuto del Comune di
Padova del 1263 infatti disponeva che <Tuscius quilibet si vult
mutuare> non debba ricevere pi@u del trenta per cento <supra
chartas>, ossia su semplice obbligazione scritta, n@e pi@u del
venti per cento <supra pignus>.

	|79-81.~  Come Virgilio abbia reso ubbidiente Gerione, noi
non lo sappiamo: quando Dante torna a lui, tutto @e gi@a pronto per
la partenza.

	Comincia qui la descrizione della discesa dal VII
all'VIII Cerchio, sulle spalle di Gerione, un vero volo aereo, 
descritto, come dice il Mantovani, con cos@i perfetta evidenza di
particolari, con tanta esattezza pittrice di espressioni, da
parer cosa veramente provata, ed @e saggio che basterebbe da solo
a mostrare in Dante quell'attitudine spiccatissima della sua
fantasia che si potrebbe chiamare l'intuizione dell'inverosimile. 
L'Ariosto poteva descrivere il panorama che Astolfo mira di su
l'Ippogrifo, perch@e non differisce da un panorama veduto da
un'altura; ma nessuna sensazione provata poteva suggerire a Dante
le impressioni d'un uomo librato nell'aria, che senta di calare
in una voragine spaventosa.  E pure Dante sente e ci fa sentire
codeste impressioni!

	La descrizione del volo immaginario s'intreccia con
quella della paura di Dante; paura forse allusiva alla difficolt@a
del tema, e che ben merita il conforto di Virgilio, maestro di
stile, |or sie forte e ardito.~  Ma anche all'infuori di questa
considerazione letteraria, la paura di Dante, di cui si volle
eccessivamente mettere in luce la comicit@a o trarne motivo per
dubitare della virilit@a d'animo del Poeta, non @e comica n@e vile. 
Non @e comica perch@e come scrisse il Parodi, non @e comico o
ridicolo il temere quando il pericole @e veramente tale da
commuovere anche un animo forte, e la confessione sincera.  Non @e
vile, aggiungiamo, perch@e la paura che Dante mostra qui ed
altrove dell'Inferno, ossia del male, non @e infine che il
salutare ^timor Dei~, e il Poeta sarebbe stato ben senza scusa, 
anzi degno di rimprovero se avesse attraversato l'Inferno
spavaldamente o da conquistatore: un'osservazione che non era
sfuggita nemmeno a Virgilio che spesso mostra Enea assalito da
terrore anche nell'Inferno pagano.

	|82-84.  Omai si scende per s@i fatte scale~, continua
Virgilio; e infatti di qui innanzi, nelle profondit@a del male a
cui non si giunge se non per un profondo perturbamento della
volont@a, i passaggi di Cerchio in Cerchio non son pi@u tali da
poter essere percorsi con mezzi naturali, ma con mezzi
soprannaturali, predisposti e asserviti dalla Grazia: Gerione, 
Anteo, Lucifero.

	Dante si deve dare in balia della Frode, ma senza che
questa gli possa far male, per vincerla; e Virgilio, la ragione, 
gli suggerisce i tre mezzi pi@u a ci@o confacenti; gli viene in
aiuto con tre mezzi disposti in ordine logico: l'autorit@a del
comando: or ^sii forte e ardito~ {v.81}; il raziocinio: |omai si
scende per si fatte scale~; la carit@a |monta dinanzi, ch'io
voglio esser mezzo.~

	|85-90.~  All'invito di Virgilio Dante si sente
accapponare la pelle, come lo mostra la bellissima similitudine
con la malaria, tanto pi@u commovente per noi che sappiamo come di
quella malattia dovesse morire il Poeta.  La quartana, com'@e
noto, @e una malattia che si manifesta con accessi febbrili, che
si ripetono ogni quarto giorno ad ora fissa, e han principio con
un brivido (|riprezzo~) violentissimo: i malati all'avvicinarsi
di quell'ora che sanno, son gi@a presi da terrore; e una
sensazione di fresco che sentano per una nuvola che passi e
oscuri il suolo (|rezzo~, cio@e ombra, buio), o per il cader della
sera, lo prendono per il principio dell'accesso e tremano di
paura, prima che di febbre.  Cos@i il Cerchio dei Violenti, 
apertosi con la Maremma, termina con la malaria.

	Ma quanto pi@u intensa noi vediamo in Dante nascere la
paura, tanto pi@u virile ci appare anche quel suo subito ubbidire, 
senza un atto o una parola che la riveli al maestro: pi@u che il
pericolo pu@o in lui il sentimento della vergogna, come dinanzi a
|buon signor~ che sa quel che comanda e non ha bisogno di
ricorrere a minacce, il servo divien forte per sentimento di
dovere e non per paura di castigo.

	|91-93.  M'assettai, spallacce, volli dir, la voce non
venne, fa che tu m'abbracce~: quanti particolari di viva pittura! 
Anche Virgilio: <Vox faucibus haesit> (^Eneide~, II, 48).

	|94-96.~  Ma Virgilio che gi@a sovvenne il discepolo |ad
altro forse~, cio@e in altri momenti di pericolo, lo avvince e
sostiene con le sue braccia: un verso robusto chiude le due
terzine dall'andamento affannoso e tortuoso, e non @e improbabile
che il gesto di Virgilio abbia anche un significato allegorico:
Dante, abbracciato da Virgilio, significherebbe l'uomo tutelato
dalla giustizia imperiale contro l'altrui ingiustizia.  Tutto @e
ormai pronto per la partenza.

	|97-99.~  Ecco finalmente nominata la simbolica fiera, 
mentre @e divenuta uno strumento passivo, si pu@o dire, in mano di
Virgilio.  Ora il volo.

	|100-105.~  Avendo prima paragonato Gerione ad una barca
tratta all'asciutto, ora descrive la partenza di Gerione come
d'una braca spinta dalla riva in mezzo all'acqua; poi immagina
che il mostro si muova per l'aere come un uccello: la coda, 
dovendo scendere, si libra in alto e fa da timone, e le branche
fanno da ali, raccogliendo l'aere, come per addensarlo e
poggiarvi su.

	|106-114.~  Siamo gi@a al largo, la terra non si vede pi@u, 
sotto @e l'abisso senza fondo: come spiegar la nuova sensazione? 
Dante, e lo vediamo tante volte in questo Canto! ama prendere gli
esempi e i termini di confronto dal mondo sensibile; ma a questo
punto, in quei tempi, la sensibile esperienza nulla aveva da
offrirgli.  Comincia adunque col ricorrere al mondo fantastico
con due similitudini, per mezzo delle quali ci offre anche le
fonti della sua invenzione.  Quelle due similitudini che al
Tommaseo parvero troppo erudite, in mano di Dante divengono due
quadretti viventi, illustrano l'intento morale, si addicono al
sentimento di paura che il Poeta confessa, dipingono il volo e
coonestano l'invenzione fantastica con quella testimonianza del
cielo che si cosse.  Icaro e Fetonte, <falsus auriga>, volendo
sconfinare, come Ulisse, dai termini posti alla natura umana, 
trovano la morte l@a dove Dante, protetto dalla Grazia divina, 
trova la via della perfezione e della salute.  Ma egli @e
cristiano, e trema pi@u degli altri, non perch@e men forte, ma
perch@e conscio del dovere di non far violenza alle leggi di
natura.

	Accortamente dalle due favole note, Dante non prende in
prestito che il momento della tragica caduta; e mentre Ovidio
mostra soltanto gli effetti del fatto, Dante lo dipinge.

	Fetonte, il figlio del Sole e di Climene, offeso da Epafo
che poneva in dubbio la sua origine paterna, per consiglio della
madre, and@o verso l'oriente ed entr@o nella casa del Sole, il
quale lo riconobbe per figlio e gli promise quel dono che pi@u gli
piacesse domandare.  L'incauto chiese di guidare per un giorno il
carro del padre e l'ottenne; ma, fosse paura o insipienza, glielo
fece guidar s@i alla peggio che il cielo |si cosse~, come ancor si
vede dalla Galassia o via lattea (vedi ^Convivio~, II, XIV, 5), 
con grande sdegno di Giove che lo saett@o, straboccandolo nella
pianura del Po.  Ovidio pure descrive il terrore del giovane, 
quando si trov@o, come Dante, nell'aere d'ogni parte: <palluit et
subito genus intremuere timore, Suntque oculis tenebrae per
tantum lumen obortae>, sicch@e <mentis inops gelida formidine lora
remisit> (^Metam.~, II, 178-200).

	Dedalo, rinchiuso in un castello di Creta da Minosse, 
insieme col figlio Icaro, fabbric@o al figlio ed a s@e ali di cera, 
e volaron via dalla carcere; ma Icaro, imbaldanzito dal volo, non
ostante gli ammonimenti paterni, si lanciava sempre pi@u in su, 
sicch@e appressatosi al Sole, strutta la cera, precipit@o nel mare. 
Se non che nelle Metamorfosi, osserva il Torraca, troppo tardi il
padre si d@a pensiero del figliolo, e quando grida, <Icare.... ubi
es? qua te regione requiram?> (^Metam.~, VIII, 223), vede le
penne nel mare; mentre, in Dante, Dedalo, da padre amoroso, segue
con gli occhi il volo del figliolo e l'ammonisce ancora a tempo.

	|115-117.~  Ma dove appare manifesta la superiorit@a di
Dante sui classici antichi @e in questa terzina, dove il volo @e
descritto come se Dante l'avesse veramente compiuto e sentito le
impressioni che riporta.  Nel primo verso maestoso, il |nuotando~
mostra gi@a il ritmico e alterno aprirsi e chiudersi delle
branche, che pur ora avevamo veduto soltanto nel primo chiudersi
per raccoglier l'aere; |lenta, lenta, ruota e discende~ sono
parole che dipingono il discendere d'un velivolo al piano anche
ai nostri occhi moderni sperimentati.  Ma sovrattutto stupenda @e
la parte che riguarda l'impressione soggettiva.

	Tutta l'anima di Dante era concentrata nella vista:
^vidi~ {v.122}.... ^vidi~ {v.124}, ha ripetuto nella precedente
terzina; ma ora che @e lungi dalla ripa che vede? il nulla e il
vuoto, per quanto intenda lo sguardo: |ma non m'accorgo~; e
neppure di muoversi si accorge: perch@e noi non possiamo giudicare
della celerit@a del moto che ci trasporta se non mediante il
raffronto con un punto fermo di riferimento, ed ogni punto fermo
@e scomparso dalla sua vista; il che, sia detto di passaggio, 
mostra anche la vastit@a del luogo.  Ma se la vista non pu@o
conoscere la celerit@a del moto, ecco intervenire un'altro senso, 
il tatto.  Dante nota che l'aria gli |venta~ di sotto in su, per
lo scendere, e da un lato del viso per il girare, e queste
impressioni che nessuno pot@e suggerire al Poeta, furono
riscontrate esatte dagli areonauti d'oggigiorno.

	|118-120.~  Dante descrive a lunghi tratti: la partenza, 
il vuoto, l'approdo.  Primo annuncio dell'approccio @e una
sensazione uditiva: ode il |gorgo~, la cascata, scrosciare
battendo sulla pietra, e, atto naturalissimo, si sporge in avanti
e in basso, prima con gli occhi, poi, non bastando, con la testa.

	Egli sente il gorgo |a man destra~, non senza ragione: i
due Poeti s'erano mossi con Gerione alla destra del Flegetonte, e
ora l'hanno alla destra: il che significa che la fiera nel suo
volo ha compiuto o un giro incompleto del baratro o pi@u giri dei
quali l'ultimo @e incompleto; sicch@e alla fine della spirale essi
si trovano trasportati, secondo l'uso, che qui era opportuno
richiamare, alquanto a sinistra dal punto di partenza.

	|121-126.~  Di maraviglia in maraviglia!  Sporgendo Dante
la testa, alle sensazioni uditive si associano ormai le visive, e
alla paura del vuoto, felicemente superato, subentra la paura del
momento che s'avvicina di percuotere contro il suolo.  Nello
stesso tempo, tornata la vista della terra e di punti fissi di
riferimento, ora Dante s'avvede che scende e che gira.  Ma che
cosa l'aspetta? da ogni parte gran mali, fuochi e pianto, ed
egli, quanto si era sporto, tanto si |raccoscia~, si stringe
colle coscie alla temuta cavalcatura, rannicchiandosi.  Luce di
questi versi @e la parola |scoscio~, non sempre ben intesa dai
commentatori, perch@e significa propriamente l'atto che deve fare
il cavalcatore per scendere da cavallo, che @e quello di allargar
le coscie: temendo quel momento, Dante le restringe.

	|127-136.~  Il |logoro~ era uno strumento fatto d'una
semplice o doppia ala d'uccello, legata con una cordicella
pendula ad un cerchietto di corno, che, agitato dal cacciatore, 
richiamava il falcone.

	La pittoresca e appropriata similitudine con un uccello
da preda, per quanto la sua natura lo concede, addomesticato, ci
dice la non breve durata del volo (|ch'@e stato assai su l'ali~), 
la cauta lentezza del posarsi a terra (|per cento rote~), il
dispetto della mancata preda (|disdegnoso e fello~), e forse
anche nel lamento del falconiere echeggia l'impressione di Dante, 
timido allo scoscio.  Infine Gerione, |discarcate~, con sdegno e
malumore come dice la parola, a |pi@e a pi@e de la stagliata
rocca~, quanto prima pu@o, le persone dei Poeti, si dilegua con la
rapidit@a d'una freccia, |come da corda cocca~, riprofondandosi
nelle tenebre donde l'aveva fatto emergere Virgilio.
