	Testo e Commento.  -- La rappresentazione
poetico-teologica del Paradiso dantesco oscilla continuamente tra
i due poli estremi dell'universo, Creatore e creato, rendendone i
legami sempre pi@u stretti: alla contemplazione del cielo dalla
terra che domina la sfera del Sole, succeder@a la contemplazione
della terra dal cielo nella successiva sfera di Marte, che @e
degli eroi e dei martiri della Fede cristiana.

	Il Canto nostro chiude il ciclo dei Canti solari, e ne
corona l'insegnamento colla dottrina ispirata al mistero della
resurrezione della carne, e nello stesso tempo apre il ciclo dei
Canti marziali dove la scienza teologica tace, e si esalta
l'eroismo acceso dalla Fede.  Il nesso che unisce i due cieli @e
rappresentato nella persona medesima del Poeta, che, per quanto
anche qui, come nelle precedenti ascensioni, acquisti virt@u di
elevazione dalla luce solare riflessa negli occhi di Beatrice, 
pure sembra ora muoversi ed agire anche per s@e stesso; tanto che
in questa sua quarta ascensione sembra essere trasportato dalla
viva forza del Sole raggiante.  Canto tutto luce ed ardore, 
particolarmente ricco di belle e alte similitudini, con una di
queste comincia.

	|1-3.~  Volendo il Poeta significarci come al tacer di
San Tommaso, che aveva parlato dalla circonferenza della duplice
corona di Beati verso il centro, dove era Dante, rispondesse la
voce di Beatrice, volta ai Santi dottori, ossia dal centro verso
la periferia, ricorre a questa esatta ed opportuna osservazione
fisica.

	L'acqua d'un vaso rotondo, percossa sulla sua superficie, 
ad esempio da un sassolino, s'increspa in onde che vanno verso la
periferia in cerchi via via pi@u ampi; se invece la percossa vien
dall'esterno, per un colpo dato alla parete del vaso, le onde
vanno dalla periferia al centro in cerchi via via pi@u ristretti. 
Lo stesso avviene delle acque d'un lago, increspate dalla caduta
di un corpo o dai venti.

	La similitudine colorisce la scena tanto pi@u vivacemente
in quanto @e doppia: perch@e non solo paragona le leggi ugualmente
fisiche della riflessione dei suoni e delle acque, ma anche un
fatto fisico ad un fatto intellettuale, quale @e quello
dell'attenzione di Dante, prima volta alla circonferenza del
cerchio in cui si trovava, per ascoltar San Tommaso, poi al
centro, per ascoltar Beatrice.

	|4-9.~  Rapida successione di fatti: San Tommaso tace, e
Dante gli d@a l'addio con un verso semplice, ma pieno di
ammirazione e di affetto, |la gloriosa vita di Tommaso~; poi, 
nella mente del Poeta, eccitata dalle parole del Santo, quasi
spontaneamente cade la similitudine fisica, e immediatamente
Beatrice lo richiama alle fonti della dottrina di Cristo, 
chiedendo per lui, e con suo piacere, che i Santi dottori gli
illustrino il mistero della resurrezione dei corpi, a cui
Beatrice medesima aveva gi@a accennato al termine del Canto VII.

	|10-12.~  Qui Beatrice non legge un dubbio nella mente di
Dante, ma rivela una necessit@a della sua mente, con quella
perfetta carit@a che precorre al bisogno, e lo soddisfa prima
ancora che si manifesti; se dubbio vi fosse gi@a stato in Dante, i
Beati l'avrebbero letto in lui come Beatrice, n@e questa avrebbe
detto che |costui~ ancora non pensa a ci@o.

	Ma perch@e a Dante |fa mestieri~ conoscere questo mistero
|fino a la radice~, e proprio a questo punto?

	Gli faceva mestieri perch@e noi gi@a sappiamo (^Inf.~, 103
e seg.), che la persona umana non @e perfetta che nella
congiunzione dell'anima col corpo, per cui gli eletti che ora gli
appaiono vestiti di luce, gli appariranno in visibili sembianze
(^Par.~, XXII, 60 e seg.) nell'Empireo, dove piena @e la loro
beatitudine; e gli faceva bisogno a questo punto della Cantica, 
perch@e in questo stesso Canto, salito al cielo di Marte, nella
immensa Croce bianchissima fulgente entro il rosso del pianeta, 
Dante vedr@a balenar Cristo, nella sua forma corporea, essendo il
suo corpo gi@a risorto e promessa della resurrezione dei corpi
nostri; ed era pertanto conveniente che la trattazione teologica
precedesse questa visione, e che non fosse posta in bocca d'un
eroe o d'un martire, ma di quei dottori che per primi avevano
fatto oggetto dei loro ragionamenti e dimostrazioni il dogma
della risurrezione della carne.

	|13-18.~  Non si tratta di affermare il mistero, esso @e
dogma; ma di metterlo in relazione con lo stato presente delle
anime del Paradiso, immaginato dal Poeta, e la domanda di
Beatrice ai Beati ricorda quella che Dante aveva rivolto a
Virgilio circa i tormenti dell'Inferno nel Canto VI della Cantica
prima.

	|Diteli~, chiede Beatrice con confidente affetto, due
cose: se la luce che ora |infiora~, nascondendola ed abbellendola
insieme, la vostra spirituale |sustanza~, cio@e l'anima vostra
(^Par.~, III, 29), permarr@a tale eternamente; e, se permane, 
ditegli come quando sarete |visibili rifatti~, quando avrete
ripreso vostro corpo e vostra figura, gli occhi corporei potranno
sopportare s@i travincente splendore.

	Gli stessi quesiti s'era posto gi@a San Tommaso (^S. T.~, 
^Suppl.~, LXXXV a. 1-4), rispondendo che i corpi dopo la
resurrezione risplenderanno anch'essi, secondo le promesse della
Scrittura, non per una quinta essenza che loro si aggiunga, come
alcuni supponevano, ma per l'estendersi della gloria dall'anima
al corpo: ^ex redundatia gloriae animae in corpus.~  E per ci@o
quanto maggiore sar@a stato il merito, e quindi la gloria e la
chiarit@a dell'anima, tanto maggiore sar@a lo splendore del corpo;
n@e noier@a agli occhi, perch@e la grandezza della chiarit@a operer@a
sulla pupilla, accrescendone l'acutezza visiva: ^magnitudo
claritatis in pupillam magis faciet ad acumen visus, quam ad eius
defectus.~

	La stessa argomentazione @e posta ora in versi dal Poeta:
come si vede fin qui, nel cielo del Sole, se tace la voce
dell'Aquinate, non tace ancora la sua dottrina.

	|19-24.~  Nel Canto decimo il canto e il moto della prima
corona di dottori era stato paragonato a un ballo tondo
accompagnato da canto.  Ora, in un consimile ballo, |a la fiata~, 
alcuna volta, avviene che i danzatori, |pinti~ dal subito
elevarsi delle note, o |tratti~ dall'entusiasmo quando le note, 
come sanno, son prossime ad elevarsi, fan segno della loro
maggior letizia levando la voce e movendosi con salti maggiori:
non altrimenti i due cerchi mostrarono la loro gioia alla nuova
domanda di Beatrice: domanda |pronta e divota~, cio@e prontamente
fatta, appena San Tommaso si tacque, e rispettosa.

	|25-27.~  Chi quaggi@u piange la morte d'un suo caro che
presumibilmente @e andato in Paradiso, o di dover morire egli
stesso per quanto sia certo della vita eterna, non farebbe cos@i
se avesse veduto, come io lo vidi, il refrigerio dell'eterna
letizia che piove sui beati.

	|28-33.~  I Beati tre volte ripetono l'inno di ^Gloria~ a
Dio con tanta dolcezza, che l'udirlo sarebbe giusto |muno~ (lat.
^munus~), cio@e premio ad ogni merito; cantano la Trinit@a nelle
sue Persone distinte e nella sua Unit@a, glorificando l'Infinito, 
|non circoscritto e tutto circoscrive~; ossia <colui che da nulla
@e limitato, cio@e la prima bontade che @e Dio, che solo con la
infinita capacit@a infinito comprende> (^Convivio~, IV, IX, 3). 
Mirabile definizione, per cui il Poeta riunisce in Dio i due
infiniti matematici: l'infinitamente piccolo, come parvenza, 
quale @e il punto geometrico, e l'infinitamente grande, come
potenza!

	|34-36.~  Chi risponde alla domanda di Beatrice? la |luce
pi@u dia~, cio@e pi@u luminosa del minor cerchio, a questo abbiamo
udito da San Tommaso essere la luce di Salomone, ^ch'@e tra noi
pi@u bella~ (^Par.~, X, 109).

	Dante volle forse che a Salomone spettasse la parola sul
mistero della Resurrezione dei nostri corpi, perch@e Salomone @e
l'autore del ^Cantico dei Cantici~, e questo, secondo
l'interpretazione dei Santi Padri, non solo preannunzia le nozze
di Cristo con la Chiesa, ma anche l'unione del Verbo con la carne
umana; e nell'Incarnazione del Verbo @e la pi@u sicura promessa
della risurrezione dei corpi, per cui San Paolo (^Ai Cor.~, I, 
XV, 12-16) esclamava: o i morti risorgono ed @e risorto anche
Cristo, o non risorgono e neppure Cristo @e risorto.  E perci@o
pure il Poeta paragona la voce di Salomone, profetante
l'Incarnazione del Verbo, con quella dell'Arcagelo Gabrielle
nell'Annunciazione: voci entrambe |modeste~, perch@e nunzie di
grandi prodigi, e quindi piene di riverenza.

	Ma attraverso la parola di Salomone non cesser@a il Poeta
di esaltare la gloria dell'Aquinate, perch@e i versi seguenti sono
ispirati alla teoria di San Tommaso sul ^lumen gloriae.~

	Questa teoria era gi@a stata enunciata da Pier Lombardo
(^Sent.~, IV, XLIX, a. 1); ma San Tommaso la svilupp@o nella
^Somma Teologica~ (I, XII, a. 5): giacch@e la nostra ragione
creata non basta a veder Dio, egli dice, dev'esserci nell'altra
vita accresciuta la forza della conoscenza mediante la grazia
divina, e questo accrescimento si fa per mezzo del ^lumen
gloriae.~  Importantissima teoria a quei tempi, quando il Poeta
scriveva; perch@e opponendosi alla mistica araba che sosteneva la
capacit@a dello spirito umano per la visione di Dio, diveniva
dottrina vitale del Cristianesimo: se infatti l'uomo fosse
abilitato naturalmente alla visione di Dio, cadrebbe l'assoluta
necessit@a della Chiesa e con essa dei Sacramenti della Chiesa. 
Per ci@o il Concilio di Vienna, nell'anno 1311, pronunci@o una
decisione dogmatica sul ^lumen gloriae~, approvando
l'insegnamento di S. Tommaso; e per ci@o Dante si erge
magnificamente a sostenitore della dottrina tomistica, facendo
del ^lumen gloriae~ il cardine del suo Paradiso, e facendone
espositori qui Salomone, pi@u tardi (^Par.~, XXI, 83-87) San Pier
Damiano.

	La risposta di Salomone si pu@o riassumere in tre
affermazioni: la nostra luce durer@a eternamente con intensit@a
proporzionata al merito di ciascheduno; dopo la resurrezione dei
corpi noi saremo in istato ancor pi@u perfetto, per cui
risplenderemo ancor maggiormente; ci@o non offender@a la vista dei
corpi gloriosi, perch@e i nostri occhi saran fatti capaci di
sostenere tanto splendore.

	|37-42.~  Prima affermazione: la luce che riveste le
anime beate sar@a eterna come il Paradiso, perch@e @e conseguenza
dell'essenza stessa della beatitudine, consistente nella visione
di Dio.  Nella festa di Paradiso condizione e misura della gloria
sono i meriti acquistati in vita, per mezzo della grazia.  Appena
l'anima che ha ben meritato @e salita al cielo, incomincia la
gloria eterna, che consiste specialmente nella visione beatifica
di Dio, per mezzo del ^lumen gloriae~: a questa visione seguita
l'ardore di carit@a, e questo si manifesta con la luce che riveste
l'anima, sicch@e questa luce sar@a eterna.  Salomone si esalta nel
contemplare tanta giustizia e tanta misericordia insieme, perch@e
se la gloria @e proporzionata al merito, per@o ogni anima avr@a
|sovra suo valore~, oltre al merito, quel tanto di pi@u che vorr@a
aggiungervi gratuitamente quel Dio che sempre ^dat omnibus
affluenter~, come si legge nell'^Epistola cattolica~ di
Sant'Iacopo (I, 5).

	|43-45.~  Passiamo al secondo punto: maggior perfezione
dei beati dopo la resurrezione dei corpi.  Salomone comincia con
un concetto aristotelico e tomistico che gi@a abbiamo esposto nel
Canto VI dell'^Inferno~ (106-108): che la persona umana non @e
intera e perfetta se non nella congiunzione dell'anima col corpo. 
Intendiamo adunque: quando sar@a da noi rivestita la carne, fatta
gloriosa e santa per estensione a lei delle qualit@a dell'anima, 
la nostra persona sar@a intera e perci@o perfetta, e quindi pi@u
|grata~, ossia pi@u piacente.  E allora, seguita Salomone, per
questa perfezione si accrescer@a in noi qualche cosa.  Che cosa?

	|46-48.  Per che~, per la qual perfezione della persona
s'accrescer@a in noi, Beati, quel |lume~, il ^lumen gloriae~, che
|ne condiziona~, ne fa atti e capaci di veder Dio, per sua
grazia.  Non si poteva pi@u chiaramente tradurre in versi la
definizione che del ^lumen gloriae~ d@a San Tommaso nella ^Somma
Teologica~ (I, XII, a. 1): <lumen gloriae est quasi perfectio
quaedam intellectus confortans ipsum ad videndum Deum>; e nel
^Contra Gentiles~ (III, IV): <lumen praedictum est quoddam
divinae cognitionis principium, quum per ipsum elevetur
intellectus creatus ad divinam substantiam videndam>.

	|49-51.~  Con la gioia di chi novera le sue degne
ricchezze, Salomone tocca due volte, in senso diretto ed inverso, 
gli elementi della beatitudine: prima (v. 37-42) dalle
conseguenze alla causa, luce, carit@a, visione; poi dalla causa
alle conseguenze, visione, carit@a, luce, perch@e ora si tratta del
mezzo della visione intellettuale, che @e il ^lumen gloriae.~

	Se non che qui potrebbe affacciarsi un dubbio.  In fatti
il concetto di beatitudine implica gi@a di per s@e quello della
perfezione, e sembrerebbe pertanto che i Beati debbano gi@a aver
ottenuto quel grado di visione che hanno meritato in vita, fin
dalla loro entrata nel cielo; e ancora: l'atto della visione
risultando dalla natura dell'intelligenza creata, confortata dal
lume della gloria, nulla parrebbe poter aggiungere a quest'atto
il corpo, per quanto glorioso.

	Ma anche questo @e di dottrina tomistica.

	San Tommaso infatti nel ^Contra Gentiles~ (IV, LXXXVI)
scrive che ^claritate et virtute animae ad divinam visionem
elevatae corpus sibi unitum aliquid amplius consequetur~, e ancor
pi@u esplicitamente in quello stesso capitolo della ^Somma
Teologica~ (^Suppl.~, XCIII), dove dapprima afferma che per la
ricongiunzione dell'anima al corpo la beatitudine si accrescer@a
^extensive~ e non ^intensive~, poi ritorna sulle sue parole, e
riconosce che si pu@o in certo qual modo parlare anche d'un
aumento intensivo, dicendo: che sebbene nell'atto dell'intendere
l'anima non si serva del corpo, perch@e l'atto intellettivo @e
omninamente immateriale e spirituale, pur tuttavia la perfezione
del corpo glorificato in certa guisa cooperer@a all'operazione
intellettuale dell'anima, in quanto per questa congiunzione del
corpo glorioso l'anima sar@a fatta pi@u perfetta in sua natura, ^et
per consequens in operatione effficacior: et secundum hoc ipsum
bonum corporis cooperabitur quasi instrumentaliter ad operationem
illam in qua beatitudo consistit.~  In che cosa poi consista
questa cooperazione del corpo all'atto della visione dell'anima, 
ce lo spiega pure l'Aquinate, dicendo (^Suppl.~, XCII, a. 2, ad.
6) che la parte riserbata al corpo nella beatitudine sar@a quella
di veder risplendere Dio nelle creature e specialmente nel corpo
di Cristo.

	Cos@i quella conoscenza sensibile che @e il primo grado
d'ogni nostra conoscenza, coroner@a la visione beatifica delle
anime elette.  Dalla conoscenza sensibile alla visione
intellettuale l'ascensione @e continua e necessaria, e Dante nel
suo viaggio celeste conoscer@a Dio passando per questi gradi
successivi, partendo nel Canto nostro dalla visione sensibile del
corpo di Cristo lampeggiante nella Croce di Marte, per terminare
con la visione intellettuale di Dio nell'Empireo.  Come i Beati, 
cos@i Cristo, apparir@a tre volte nel Paradiso al Poeta: prima in
visione sensibile nel Canto nostro, poi in visione fantastica nel
Canto XXIII, infine in visione puramente intellettuale
nell'ultimo Canto dell'Empireo, come vedremo meglio procedendo, 
perch@e tali sono i gradi terreni e celesti per cui Dio innalza
sino a s@e le anime umane, che non si torcon da Lui.

	|52-60.~  Prima di conchiudere rispondendo alla seconda
domanda di Beatrice, come lo splendore delle anime e dei corpi
potr@a non recare offesa agli occhi corporei, Salomone si sofferma
ancora a contemplare con gioia la risurrezione che coroner@a la
divina promessa.  Vede i corpi umani ricoperti ancora dalla terra
che ogni giorno si apre a riceverne, e li vede nel giorno della
gloriosa resurrezione: allora la carne non aggraver@a pi@u l'anima, 
come avviene quaggi@u, ma, secondo la bellissima immagine del
carbone incandescente che vince la fiamma che produce, |in
apparenza~, cio@e di lucentezza, la fiamma stessa che fascia
l'anima sar@a vinta dalla luce del corpo, perch@e il Verbo divino, 
unendosi alla carne, come dice Sant'Agostino (^Meditationes~, XV, 
3), <eam vexit super omnes coelos, super omnes choros angelorum, 
super cherubin et seraphin>.  Gli organi d'un tale corpo, e gli
occhi tra essi, non potranno essere se non perfetti e tali da
sostenere la sovrannaturale luce dell'anima, e del corpo di cui
fanno parte.

	|61-66.~  Salomone ha compiuto il suo dire; in contrasto
alla carne corruttibile figlia del peccato, ^che tutto d@i la
terra ricoperchia~ {v.57}, ha suscitato la radiosa visione della
carne glorificata, trionfatrice della morte.  Richiamati a tale
pensiero i Dottori |subiti e accorti~, pronti ed avveduti, 
manifestano la loro esultanza con una sola parola, |Amen~: parola
di acquiescenza al volere divino, ma pronunciata con s@i alto
accento che ben mostra il desiderio che la promessa si compia e
si affretti.  E poich@e un tal desiderio parrebbe non formale alla
loro presente beatitudine, il Poeta lo scusa con quella patetica
aggiunta, attribuendolo a carit@a |per le mamme, per le padri e li
altri che fur cari~, alcuni di essi gi@a sempiterne fiamme, altri
ancora viventi, tutti coloro che sar@a s@i bello rivedere negli
aspetti in cui dapprima apprendemmo ad amarli.  Cos@i le relazioni
tra i due mondi, degli eletti e dei vivi, si mostran pi@u strette
nel momento che stiamo per passare dal cielo del Sole a quello di
Marte.

	Ma prima di questo passaggio avviene nuovo prodigio:
intorno alle due ghirlande di spiriti che gi@a conosciamo, se ne
disegna una terza, vaporosa, indeterminata, stupenda nella
rappresentazione poetica, misteriosa rispetto alle intenzioni di
Dante.  Sono forse le anime di agiografi, predicatori, maestri, 
che, non minor merito di dottrina, ma con non minore fervore di
carit@a diffusero e illustrarono le parole del Vangelo e dei Santi
Dottori.

	|67-69.~  Per dipingerci la graduale apparizione di
questi spiriti nuovi, il Poeta si serve di due belle immagini
meteorologiche, il cui succedersi esprime appunto il primo
apparire della corona in lontananza, e poi il suo avvicinarsi. 
Anzitutto |un lustro~, una gran luce diffusa, |di chiarezza
pari~, tutt'intorno uniforme, nasce |sopra~, oltre quello che gi@a
vi era, |per guisa d'orizzonte che rischiari~, ossia come quando
l'orizzonte, coperto dalle tenebre, a un tratto, in un punto, si
fa chiaro.

	|70-73.~  Poi, s@i come al salir della sera spuntano in
cielo le prime |parvenze~, o stelle, che sembrano e non sembrano
vere, perch@e ora appariscono, ora spariscono, or vincenti, ora
vinte dagli ultimi bagliori del giorno, cos@i a me parve
cominciare a distinguere in quel chiarore diffuso |novelle
sussistenze~, nuove anime beate, e disporsi in giro al di fuori
delle due precedenti corone.

	|76-78.~  Ben vede il Poeta che in quelle anime sfavilla
lo Spirito Santo, cos@i subitanea e incandescente si fissa e
risplende a un tratto la luce della nuova apparizione! ma non
pi@u: abbagliato, deve rivolgere gli occhi; li fissa in Beatrice, 
e l'attende nuova sorpresa.

	|79-81.~  Anche Beatrice all'apparire dei nuovi spiriti
accesi dello Spirito Santo @e divenuta pi@u bella e ridente, tanto
che Dante non pu@o ripeterlo a noi: @e una di quelle vedute, egli
dice, |che non seguir la mente~, che non accompagnarono la sua
memoria al ritorno dai cieli, perch@e per la loro eccellenza
vincono la facolt@a nostra di ricordare.

	|82-87.  Quindi~, dal guardare Beatrice, gli occhi di
Dante che si erano un momento abbassati per troppa luce, presero
virt@u a rilevarsi: in quest'attimo si compie il passaggio dalla
sfera del Sole a quella lontanissima di Marte, e il Poeta si
avvede di aver cambiato pianeta dalla luce di color pi@u |roggio~
o rutilante |de l'usato~, degli altri cieli, perch@e tale @e il
colore di Marte, anche in confronto del Sole (^Convivio~, II, 
XIII, 21; ^Purg.~, II, 14-15; ^Par.~, XXVII, 14-15).

	Cielo Quinto o di Marte -- Martiri ed Eroi della Fede.

	Dopo i sapienti Dottori, gli eroi della Fede ci appaiono
pi@u in alto, perch@e quelli fecero dono a Dio della loro
intelligenza, questi della vita medesima.

	Il cielo di Marte, mosso dall'Ordine angelico delle
Virt@u, che specialmente contemplano la Seconda Persona della
Trinit@a in relazione con s@e stessa, come dice il Poeta nel
^Convivio~ (II, V, 10), @e il cielo che pi@u s'impronta della
doppia natura del Verbo incarnato, sicch@e ha per segno formale la
Croce del martirio, e glorifica ^chi prende sua croce e segue
Cristo~ {v.106}.  Ma nell'azione che si svolge in questo cielo
eccelle la figura di Dante, nella sua prosapia, nella sua vita, 
nei contrasti con Firenze e nell'opera sua: tanto il Poeta
sentiva con orgoglio di potersi annoverare fra i combattenti per
la santa causa della verit@a e della giustizia!

	@E questo il cielo in cui Dante si muove, diremmo, pi@u
liberamente, e lo vediamo sin dal principio: due volte sin qui
egli ha ringraziato Iddio della sua ascensione di cielo in cielo:
una giungendo alla Luna, l'altra giungendo al Sole, e tutte e due
quelle volte per invito espresso di Beatrice; ma ora, appena
accortosi di esser congiunto col pianeta che a noi si mostra di
color pi@u rosso, il ringraziamento prorompe subitaneo, pi@u
fervido e spontaneo dall'intimo del suo cuore.

	|88-90.~  Con la favella dell'anima, muta favella che si
esplica nel gesto e nell'espressione e che @e |una in tutti~, con
profondo fervore, Dante rivolge a Dio la sua preghiera che assume
il carattere d'una cerimonia liturgica senza parole: fa piena
dedizione di s@e a Dio, e la chiama |olocausto~, che @e pi@u che
sacrifizio: @e, dice il Buti, <sacrifizio perfetto, cio@e tutto
incenso; e questo si facea quando l'ostia si ardea e niente se ne
mangiava>.

	|91-96.~  In omaggio al numero sacro il Poeta chiama la
sua offerta con tre nomi: olocausto, sacrifizio e |litare~, 
latinismo che Dante prese da Virgilio (^En.~, II, 118; IV, 50).

	Non era ancor esaurito l'ardore con cui Dante si era
rivolto a Dio, che la sua offerta apparve accetta; perch@e gli
apparvero gli spiriti del cielo di Marte, disposti |dentro a due
raggi~, che tosto ci saran descritti, ed essi stessi cos@i
^lucenti~ per conoscenza, e cos@i |robbi~ o rossi per carit@a, che
Dante non pot@e tenersi dall'esclamare: o Dio, che tanto li adorni
di luce!  Tutto ci@o preludia all'apparizione fra i Beati di Marte
del glorioso avo del Poeta, Cacciaguida, e allegoricamente
significa la contentezza del Poeta che, soddisfatto della sua
invenzione poetica, ne attribuisce l'ispirazione a Dio.

	|Elios~, secondo l'interpretazione di Uguccione da Pisa
nelle ^Magnae Derivationes~, @e nome del Sole, cos@i detto da ^ely~
che significa Dio, perch@e il Sole @e per noi immagine di Dio.

	|97-102.~  <Il pennello di Dante dipinge a larghi e
vigorosi tratti, s@i che vince ogni vista minore> (Biagioli).

	Il Poeta vuol dirci tre cose: che quei due raggi in cui
eran disposti gli spiriti luminosi di Marte, formavano una
sfolgorante croce greca; che le due liste dell'immensa croce si
estendevano |nel profondo Marte~, nella parte pi@u profonda del
pianeta, da un estremo all'altro della sua circonferenza, e che
degli Spiriti alcuni apparivan maggiori, altri minori.  Per le
due ultime dichiarazioni ricorre alla similitudine con la
Galassia, o Via Lattea, volgarmente detta la via di Sant'Iacopo, 
che, costellata di stelle di varia grandezza, si estende dall'uno
all'altro polo del cielo, trovando anche il modo di alludere alle
diverse opinioni che si avevano sulla sua origine.  Noi oggi
sappiamo l'immenso numero degli astri che la formano, e la sua
immensa estensione in altezza sopra la terra; come sappiamo che
la Via Lattea @e il complesso di tutti i mondi, simili al nostro
sistema solare, s@i che anche le stelle che si trovano fuori della
Galassia ne fanno parte; ma ai tempi antichi le opinioni eran s@i
varie, che anche i |ben saggi~, i pi@u dotti, si mostravan
peritosi e non osavan proferire certa sentenza: il Poeta che nel
^Convivio~ (II, XIV, 6) passa acutamente in rassegna le varie
opinioni, qui opportunamente ne tace.

	Per la descrizione dell'immensa croce greca poi Dante si
serve della definizione geometrica dei |quadranti in tondo~: <bel
modo di indicare una Croce a bracci uguali>, esclama l'Antonelli, 
e spiega: <I quadranti, perch@e possano stare in tondo, cio@e in
circolo, bisogna che abbiano il medesimo raggio, ossia che
spettino alla stessa circonferenza; e allora son quattro, e
altrettanti i punti di divisione da quadrante a quadrante. 
Questi punti riuniti alternativamente con rette, fanno nascere
due diametri, che s'intersecano ad angolo retto; e queste linee
sono le |giunture~ le quali fanno il venerabil segno, la Croce. 
I bracci di questa Croce avevano dunque la lunghezza del diametro
di Marte.  Dice |giunture~, e non ^le giunture~, cio@e alcune e
non tutte, altrimenti non ne spiccherebbe la figura della Croce
(vedi allato la figura dell'Ottimo), ma vi sarebbe congiunto il
quadrato (come nella figura del Buti).

	Quanto @e bello incominciar dalla Croce la descrizione del
pianeta dove appariscono i martiri e gli eroi della Fede; dalla
Croce che ricorda il massimo e primo dei martirii! ed @e pur bello
che Dante dipinga la Croce greca, che fu adorata da quei primi
Cristiani, che la vedevano rappresentata dovunque: nell'albero
della nave che solca i mari, come nell'aratro che fende la terra:
alta sul Golgota, donde stende i suoi raggi per tutto l'orbe e
nasconde la sommit@a fra le nubi, essa era per i primi Cristiani
l'immagine dei quattro punti cardinali, che, come quadranti in
tondo, dividono la terra in quattro plaghe.  E quali parole
solenni! il |venerabil segno~ ricorda il ^signum Filii hominis~
del Vangelo (^Matteo~, XXIV, 30), e la meraviglia che in noi
destano tante immagini, e quella Croce che biancheggia di tanti
splendori nel rosso colore di Marte, si accrescer@a tosto vedendo
quella Croce animarsi.

	|103-105.~  Ingegno e memoria, c'insegna Dante (^Conv.~, 
II, IV, 9; ^Par.~, I, 7-9) hanno ciascuno i loro limiti: talora @e
vinto l'uno, talora l'altro.  |Qui~, a questo punto del suo
racconto, il Poeta vede prodigiosamente |lampeggiar Cristo~ sulla
Croce descritta: la sua memoria lo ricorda, ma l'ingegno non sa
trovare |esempio degno~, l'immagine conveniente.  Noi sentiamo
che quel |lampeggiar Cristo~ esprime quanto @e possibile a parola
umana l'idea del Poeta, la visione dell'umanit@a di Cristo
glorificata; ma a Dante sembra d'aver detto troppo poco, e se ne
scusa.

	|106-108.~  Ma il lettore veramente cristiano lo scuser@a:
|chi prende sua croce e segue Cristo~, che @e l'evangelico <si
quis vult post me venire, tollat crucem suam et sequatur me>
(^Matteo~, XVI, 24), chi cio@e accetta i propri dolori da Dio, 
serbando in cuore il tesoro della sua umilt@a e della sua piet@a, 
chi umilia i suoi dolori a pi@e della Croce; chi conosce
l'ineffabile dolcezza e conforto che spira dal corpo di Cristo
crocifisso, comprender@a ci@o che io provai vedendo quel corpo di
Cristo glorificato in cielo, ne l'|albor~ de la Croce, che spicca
bianca come ferro incandescente nel rosso di Marte.

	|109-117.~  Dal destro |corno~ del braccio orizzontale
della Croce al sinistro, dall'alto al basso della lista
verticale, per tutta la Croce, si movevano i beati lumi, e
nell'incontrarsi l'un l'altro e poi nell'oltrepassarsi
scintillavano fortemente, in segno d'amore e di esultanza.

	L'accresciuto grado di gloria degli spiriti di Marte si
traduce in questa molteplicit@a di movimenti: non pi@u il solo moto
circolare, ma moto in circolo, in linea retta ed obliqua, di cui
gi@a conosciamo il significato simbolico rispetto alla vita
contemplativa.

	Questa molteplicit@a di movimenti suggerisce al Poeta una
stupenda similitudine, tratta dalla pi@u comune osservazione.  <Il
calore, la gravit@a, gli attriti, i venti e altre cause
meccaniche, distaccano continuamente dai corpi che ci stanno
d'intorno delle minime particelle, le quali per la loro tenuit@a e
leggerezza, scorrono per l'aria in tutte le direzioni, e per la
resistenza di essa vi si trattengono assai, prima di obbedire
alle leggi del peso e fermarsi sugli oggetti circostanti, per
rimettersi in giro a un nuovo impulso.  Questo rimescolamento di
tali minuzie coll'aria non ci @e parvente in piena luce; ma se
tengasi difesa dal chiarore del d@i una stanza, e per accidente o
per arte vi penetri un raggio di sole, questo fa contrasto con la
oscurit@a del rimanente luogo, vi genera una lista luminosa, detta
anche spettro solare, investe i corpuscoli vaganti, e rende
visibile il fenomeno qui descritto> (Antonelli).  Meravigliosa
poi @e la descrizione dantesca cos@i concisa e cos@i minuta nei
particolari.  La stessa similitudine si ritrova gi@a in Lucrezio
(^De rerum natura~, II, 113), che Dante forse non conosceva; ma
nel Poeta latino prevale l'idea di lotta fra i diversi
corpuscoli, in Dante le idee di luce, di variet@a, dell'apparire, 
dello scomparire e del riapparire nel vortice luminoso.

	|118-123.~  E come giga e arpa dalle molte corde
convenientemente tese rendono una sola armonia soavissima, cos@i
da tutti quei lumi sparsi per l'immensit@a della descritta Croce, 
infinite voci si univano in un'angelica melode; ma come il
tintinno d'una giga o d'un'arpa rapisce anche chi non ha
conoscenza di arte musicale, cos@i Dante sentiva in estasi quella
melode di cui non intendeva il senso delle parole.

	|124-126.~  Come colui infatti che ode il suono di alcune
parole e non ne intende il significato, cos@i Dante comprendeva
che l'inno era d'alta lode a Cristo: lo comprendeva perch@e le
parole |Resurgi e Vinci~ l'illuminavano, non potendo esser
riferite che alla Resurrezione di Cristo ed alla sua vittoria
sopra il demonio, verit@a ben chiare anche all'umano intelletto;
ma per le altre parole dell'inno il Poeta non poteva
comprenderle, perch@e non tutte le operazioni di Cristo sono
interamente intelligibili a noi mortali, come lo sono ai Beati.

	|127-129.  Quinci~, dalla contemplazione di quello
spettacolo e da quella melodia ero io cos@i estasiato, quale non
era mai stato prima di quel momento per cosa alcuna.  Nemmeno per
Beatrice? pensa il lettore, ricordando a questo punto che Dante
non solo si @e dimenticato di descriverci in questo cielo la
cresciuta bellezza della sua donna, ma non ha rivolto a lei
neppure uno sguardo.  E anche a questa sottintesa domanda
risponde il Poeta.

	|130-132.~  Forse, dice Dante, quant'io ho detto sembra
troppo ardito; perch@e io ho posposto al diletto cagionatomi dalla
vista e dal canto dei beati di Marte, quello degli occhi belli di
Beatrice, in cui si acquieta ogni mio desiderio: non solo quello
della contemplazione del Paradiso, ma anche quello della
contemplazione di Dio.

	|133-139.~  I |vivi suggelli~ sono tutte le cose vive, 
cio@e di Paradiso, in cui si riflette la divina bont@a: i cieli, le
anime beate e gli occhi di Beatrice.  Tutti e tre questi elementi
si fanno montando pi@u belli, di cielo in cielo: dal Sole a Marte
la cresciuta bellezza di due soli di questi elementi, cieli e
beati, @e tale da superare il piacere prodotto dai tre elementi
insieme nel cielo sottostante: quindi il Poeta pu@o dire che, 
anche senza aver guardato gli occhi di Beatrice, il suo godimento
fu |l@i~ maggiore d'ogni altro finora provato.  Il lettore pu@o
dunque scusarlo della dimenticanza di cui egli stesso si accusa
per aver agio di scolparsene, e pu@o vedere che ci@o che ha detto
il Poeta @e verit@a: perch@e se anche egli non ha parlato del
|piacer santo~ degli occhi di Beatrice, questo non @e |dischiuso~, 
ossia escluso dall'essere maggiore d'ogni altro, facendosi
anch'esso pi@u |sincero~, pi@u puro e pi@u intenso di cielo in
cielo.

	Ma resta al lettore un altro dubbio: e perch@e qui il
Poeta non ha guardato Beatrice? perch@e ha taciuto della sua
cresciuta bellezza? e perch@e soltanto qui?

	Questa momentanea eclissi di Beatrice non pu@o essere che
voluta dal Poeta, e probabilmente per la seguente ragione.

	Per tutto il cielo di Marte il pensiero di Dante non @e
rivolto di preferenza alla Teologia, ma alla terra, e
specialmente a Firenze ed alla propria vita; Beatrice @e presente
soltanto come spettatrice, benevola e assenziente, ma senza
partecipazione diretta; l'attenzione del Poeta @e volta altrove. 
La bellezza di Beatrice torner@a al essere esaltata sopra tutte le
cose nel verso di Dante e soltanto allorch@e dal cielo di Marte
egli star@a per ascendere al cielo di Giove, dove si riprendono le
discussioni teologiche.
