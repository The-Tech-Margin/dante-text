	Testo e Commento.  -- Nel Canto XI del Purgatorio vedemmo
umiliata la superbia; nel Canto XI del Paradiso si esalta
l'umilt@a.

	Ma non basta: consideriamo il nostro Canto nell'insieme
dei Canti solari: per tutti essi si spande la glorificazione
della Teologia nei suoi principii fondamentali, la dottrina che
si oppone al fanatismo e la carit@a che scarta gli ^invidiosi
veri.~  Dottrina e carit@a variamente s'intrecciano per tutto il
quarto cielo, ora sopravanzando l'una ora l'altra: il Canto
nostro @e principalmente un inno alla carit@a perch@e @e il Canto di
San Francesco; ma la dottrina non si eclissa, perch@e le lodi del
poverello d'Assisi sono cantate dal dotto d'Aquino.  Bella e
grande invenzione di Dante!

	Poich@e fra le cause di turbolenza nell'Universit@a
parigina non era stata soltanto la lotta fra professori secolari
e religiosi.  Quando Guglielmo de Saint Amour aveva scritto
l'opuscolo ^De periculis novissimorum temporum~, affermando che i
frati non dovevano insegnar Teologia, vietandolo il loro stesso
voto d'umilt@a, gli risposero a dovere San Tommaso con l'opuscolo
^Contra impugnantes Dei cultum et religionem~, e San Bonaventura
col ^De paupertate Christi contra magistrum Guillelmun~; ma l'uno
e l'altro avevano difeso soltanto i diritti del proprio ordine;
tanto domenicani e francescani erano aspramente divisi per
questioni dottrinarie.  Ma ora siamo nel Paradiso, dove amici ed
avversari hanno ritrovato la loro unit@a nella luce di Dio che
tutti ugualmente li illumina, e San Tommaso, il dotto domenicano
lever@a l'inno di gloria a San Francesco, apostolo di carit@a, e il
fervente francescano San Bonaventura lever@a l'inno di gloria a
San Domenico, nemico degli eretici, ubbidienti all'esempio
stupendo di fratellanza e di pace che in terra avevano dato San
Francesco e San Domenico nei loro mutui rapporti.

	Il Canto nostro @e dunque il panegirico di San Francesco:
il che promette non soltanto pagine di alta elevazione poetica, 
ma anche solenne dichiarazione d'idee sociali e religiose, perch@e
@e indubitata la grande parte che ebbe il Santo di Assisi nello
svolgimento della vita e del pensiero medievale in genere e di
Dante in particolare.

	Nella storia medievale dello sviluppo e della
determinazione dell'idea religiosa in Italia si distinguono due
periodi: il primo, governato da un principio eccessivamente
assoluto e speculativo, mette capo al pessimismo dei Catari; il
secondo culmina in San Francesco, che dalla visione raziocinante
apparsa alla sua anima ardente giunse alla predicazione
dell'amore umano e alle laudi delle creature.

	Le idee dei Catari, fonti di eresie, per quanto il popolo
chiamasse questi fanatici ^uomini buoni~, in contrapposto coi
Manichei, erano germinate dalla credenza dualistica degli
Gnostici d'Oriente.  Professavano due principii: Dio che cre@o il
bene, e lo spirito perverso che cre@o il male, sicch@e la lotta
sar@a eterna.  Gli elementi della materia e l'uomo che ne @e
composto, appartengono alle cose cattive.  Consideravano pertanto
la vita come una punizione e il suo corso fatale; predicavano la
metempsicosi e il comunismo; condannavano la propriet@a, gli agi, 
gli onori, la potenza e la guerra anche difensiva; proibivano
l'uso delle carni di animali, seguivano una morale e pratiche
religiose rigidissime; le loro massime erano la mortificazione
del corpo, la sterilit@a, la preparazione e anche l'affrettamento
della morte, il terrore della menzogna.  Invasi da un eccessivo
spirito di rinuncia, rifuggivano dal mondo, dal lavoro e dal
consorzio umano, e cercavano egoisticamente la pace e la
preparazione della vita futura per s@e soli nel chiuso dei
chiostri.  La loro funzione religiosa pi@u importante era il
^consolamentum~ che poteva essere trasmesso ad altre persone da
chi l'aveva ricevuto, e che si faceva coll'imposizione delle mani
sul capo dell'iniziato, perch@e su di lui scendesse lo Spirito del
Signore: il Consolato entrava nella classe ristretta dei
^perfetti~, e non viveva pi@u che per la comunit@a e lo studio dei
misteri, che i semplici credenti, la grande massa, erano meno
obbligati di conoscere.  Condannavano la confessione auricolare e
si confessavano pubblicamente.

	Il Cataresimo ebbe larga diffusione; poi cominci@o a
recedere dal primitivo assolutismo, e i Catari si divisero: un
gruppo si diresse alla conquista delle libert@a municipali;
l'altro al rinnovamento della Chiesa di Roma.

	Dai Catari deriv@o Gioacchino del Fiore.  Predicava un
tritetismo larvato: la Trinit@a @e simile al Sole: il Padre genera
il Figlio che @e luce, e lo Spirito Santo riscalda: prima regn@o il
Padre, poi il Figlio, infine regner@a lo Spirito Santo, ed i tempi
saranno maturi nel 1260, ultimo anno del mondo.  Lott@o
violentemente contro la corruzione della Curia, ma mor@i
ossequente all'autorit@a del Pontefice.  Nella memoria degli
uomini rimase come un precursore di San Francesco, e Dante, come
vedremo, lo esalta fra i mistici.

	Mentre si spegneva la voce triste e paurosa di
Gioacchino, si alzava ilare e fidente la parola di San Francesco
sulla vita travagliata delle nuove generazioni.  Con lui si apre
il vero rinascimento italiano, risorge l'entusiasmo nei cuori, si
volge la mente allo studio, cominciano a sbocciare i fiori
dell'ingegno: un soffio di vera vita passa sull'Italia media, 
mentre il popolo fonda i Comuni e innalza sul Carroccio il
gonfalone che segna la ricongiunzione colla Chiesa: il vero
Vangelo di Ges@u torna in onore.  Frate Francesco riapriva il
regno dell'amore ed era cosciente della riforma che operava: a
chi piangeva additava il cielo e parlava di fede; a chi dubitava
largiva la parola divina; asciugava le lagrime del rimorso, 
pregava Iddio con anima pura e faceva pregare in tranquillit@a
serena, all'aria libera, fra la natura madre e feconda di esseri
legati dai vincoli nella fratellanza: portava seco la pace per
tutti, e predicava la povert@a, non per punire il corpo, come i
Catari, ma per amore del Figlio di Dio, e insegnava che santo @e
il lavoro; e l'Italia lo comprese e lo segu@i.

	Vissuto ai giorni nei quali la memoria del Santo era
ancor fresca, n@e ancora sui pittoreschi colli dell'Umbria era
svanita l'eco della sua voce veramente cristiana e italiana;
contemporaneo o quasi dei primi poeti francescani, Iacopone da
Todi, Frate Pacifico, San Bonaventura, Giacomino da Verona, Ugo
da Firenze, i quali furono anche i primi poeti italiani; memore
dello scalpore suscitato dal dotto Alessandro di Hales quando
vest@i l'abito francescano, perch@e tanto i savi quanto molti
francescani consideravano lo studio come una perversa deviazione
dalla ^regula sine glossa~ e dallo spirito di San Francesco;
pellegrino all'Avernia, a Rivo Torto, in Assisi, a Roma, dove i
francescani godevano tanta influenza e portavan nome di amici del
popolo, Dante comprese che la missione del gran Santo era stata
religiosa, sociale e civile; accolse il grido di fratellanza e di
pace che egli aveva innalzato sul servaggio medievale, e, come in
giovinezza aveva pensato di farsi francescano, e poi, distrattone
dalle vicende della vita, volle pure essere ascritto al Terzo
Ordine, cos@i nel Canto nostro sciolse il suo inno di ammirazione
e di riconoscenza verso di lui; e in contrasto colle sue lodi, 
nel principio del Canto, mostra il secolo degenere e guasto, 
dipingendo la societ@a ancora schiava dei calcoli dell'interesse e
della superbia e del piacere vano, divisa per ambizione e per
cupidigia, per poi celebrare le nozze di San Frncesco con la
Povert@a.

	|1-12.  O insensata cura dei mortali~, che li tragge a
bassi desideri! o |sillogismi~ con cui cercano di coonestare le
loro folli brame con argomenti di ragione, ma |difettivi~ perch@e
la ragione ^ha corte l'ali~ (^Par.~, II, 57) e s'inganna quando
non segue la diritta via della parola rivelata e della morale
cristiana!

	Giureconsulti e legulei sottilizzanti, medici che
sdottoreggiano con aforismi d'Ippocrate, sacerdoti, anzi
^prebendatici~, come dice l'Ottimo, di mestiere e per sete
d'ambizione o di lucro; tiranni che cercano di regnare con la
forza, o cavillando come i Re di Francia; ladri della pubblica
cosa; rettori e magistrati che dimenticano Dio; poi la turba dei
voluttuosi, degli epicurei, affaticati dietro il richiamo dei
sensi, ecco in sei versi ritratto chiunque <@e amico di sapienza
per utilitade, s@i come sono i legisti, li medici e quasi tutti li
religiosi, che non per sapere studiano, ma per acquistare moneta
e dignitade>, come Dante stesso scrive nel ^Convivio~ (III, XI, 
10).  Ma qui l'invettiva @e diretta specialmente contro i
razionalisti, che s'illudevano di raggiunger la verit@a con le
sole forze umane, e proclama che criterio di verit@a @e solo la
Fede.

	Si confronti il verso |quei che ti fanno in basso batter
l'ali~, che par farci sentire il colpo delle ali contro la porta
d'Averno, con l'altro che, pronunciato a dovere, cio@e separando
in due l'avverbio secondo le leggi della prosodia, suona
altissimo e potente, |cotanto gloriosamente accolto~, e il
pensiero di Dante apparir@a chiaro.  Mentre i razionalisti e i
loro interessati seguaci volano verso l'Inferno, Dante @e gi@a in
cielo, gloriosamente accolto dai veri sapienti, perch@e egli @e
l'amico di Beatrice, che, pur riconoscendo l'eccelso dono della
ragione da Dio e la sua alta virt@u, non la sottomette al talento, 
ma alla Fede.  E nel nome di Beatrice si chiude la fiera
apostrofe.

	|13-15.~  Dopo il lungo periodo che coll'apparente
disordine imita il tumultuare delle descritte cose mondane, calma
perfetta.  Gli spiriti della gloriosa ghirlanda, avendo terminato
il canto e la danza, sono tornati ciascuno al posto di prima, e
ognuno vi resta, tacito e fisso in alto, |come a candelier
candelo~, che sta fermo e porta la fiamma in su.

	|16-18.~  Ed ecco l'anima di San Tommaso, dentro il lume
che la fasciava interamente, torna a parlare, sorridente di
carit@a e facendosi pi@u viva, per dichiarare due dubbi che le sue
parole avevano lasciato nella mente di Dante.

	|19-21.~  Cos@i com'io risplendo del raggio della luce
eterna, in lei riguardando apprendo i tuoi pensieri, |onde
cagioni~, che ti son cagione di dubbio: di quel dubbio di cui gi@a
conosciamo la libert@a e il valore nell'uomo, perch@e, nascendo da
una verit@a appresa, gli @e sprone alla conquista di pi@u eccelsa
verit@a (^Par.~, IV, 130).

	|22-27.~  Tu dubiti e vuoi che si tornino a dichiarare
meglio, con si chiaro e disteso discorso che divengano piane al
tuo intelletto, due mie affermazioni: dove io dissi che chi si fa
degli agni della santa greggia domenicana |ben impingua~, ^se non
vaneggia~, e dove dissi di Salomone che ^a veder tanto~ |non
surse il secondo~: |qui~, per entrambi i tuoi dubbi, dice San
Tommaso, @e d'uopo discorrere con quelle distinzioni che formarono
il merito e il metodo dell'opera sua: infatti nella seconda
questione che vedremo trattata fra due Canti, la distinzione @e
fra Salomone uomo e Salomone re; nella prima questione, che ora
si tratta, la distinzione @e fra i fondatori degli Ordini
religiosi ed i loro seguaci, non sempre sinceri.

	L'Angelico ragiona ora cos@i.  La Provvidenza mand@o due
suoi diletti figli a soccorrere la Chiesa di Roma pericolante:
San Francesco e San Domenico: chi loda l'uno, loda l'altro. 
Osserviamo adunque la vita e gli insegnamenti di San Francesco:
essi sono perfetti.  Simile alla vita ed agli insegnamenti di
lui, furono la vita e gli insegnamenti di San Domenico: chi
adunque segue le orme dei maestri entrando a far parte dell'uno o
dell'altro Ordine religioso, non pu@o non impinguarsi di meriti;
ma oggi i domenicani vaneggiano dietro altre cure, e l'abito che
portano aggrava la loro miseria agli occhi di Dio.

	Come g@ia dicemmo, San Tommaso, domenicano, tesse le lodi
di San Francesco, e nel Canto seguente San Bonaventura, 
francescano, dir@a le lodi di San Domenico; e questa invenzione fu
suggesrita forse al Poeta dall'uso dei due Ordini, che nelle
ricorrenze anniversarie del loro fondatore, chiamavano un frate
francescano a fare il panegirico di San Domenico, e un frate
domenicano a fare il panegirico di San Francesco.  Ma per lo
stesso rispetto reciproco, per ci@o che riguarda il tralignamento
dei successori, San Tommaso inveir@a contro i nuovi domenicani, e
San Bonaventura contro i nuovi francescani.

	|28-36.~  L'esordio solenne ben mostra lo spunto polemico
del Canto, diretto, come dicemmo, contro i razionalisti che
pretendevano di giungere alla conoscenza di Dio col solo lume
della ragione.  La Provvidenza divina che governa il mondo con
quel consiglio nel quale nessun |aspetto creato~, nessuno sguardo
o intelligenza creata pu@o giungere al fondo, perch@e prima ne
sarebbe vinta e abbagliata, affinch@e la Chiesa andasse verso
Colui che le si era disposato sulla croce |ad alte grida~
(^Matteo~, XXVII, 50; ^Marco~, XV, 37; ^Luca~, XXIII, 46), |in s@e
pi@u sicura~, perch@e libera da eresie, |e a lui pi@u fida~, e a
Cristo pi@u stretta d'amore, ordin@o due principi che alla Chiesa
stessa fossero di guida e |quinci~, contro le eresie, San
Domenico, e |quindi~, nell'ardore di carit@a, San Francesco.

	La contemporaneit@a dell'apparizione dei due grandi
fondatori d'Ordini religiosi, la comunanza d'intenti, e il
reciproco rispetto; il rapido fiorire delle due comunit@a, e i
loro meriti furono sempre considerati opera di miracolo, e fonte
di leggende.  Gi@a nel 1260 Teodorico d'Appoldia, nella Vita di
San Domenico, attribuiva a questo una sua visione, che fu poi
largamente riprodotta dagli scrittori dei due Ordini.  San
Domenico vide un giorno il Figlio di Dio levarsi irato alla
destra del Padre, brandendo tre lance, per trafiggere con
ciascuna di esse gli uomini rei dei tre vizi che signoreggiavano
il mondo: lussuria, avarizia, superbia.  Ma intervenne la Vergine
Madre a pregare il Figlio suo di tener altro modo per ricondurre
a s@e gli uomini che Egli aveva redento col suo sangue prezioso. 
Io ho questo mio servo fedele, disse Maria, che tu manderai nel
mondo ad annunziare la tua volont@a: ho anche quest'altro servo
fedele che dar@o per compagno al primo, affinch@e uniti compiano
l'opera santa.  E il Figlio rispose placato alla Madre: ^accepi
faciem tuam.~  Nelle sembianze del primo servo fedele Domenico
aveva riconosciuto s@e stesso; il giorno seguente s'imbatt@e per la
prima volta in San Francesco e in lui riconobbe il compagno che
gli era stato assegnato.  Visione, che, come si vede, rispecchia
quella pi@u nota d'Innocenzo III, che dovremo ricordare fra poco.

	|37-39.~  @E notevole che Dante paragoni San Francesco ai
Serafini che s'interpretano carit@a, e San Domenico ai Cherubini
che s'interpretano scienza; perch@e noi gi@a sappiamo che il merito
della carit@a @e superiore a quello della scienza, tanto che i
Serafini sono l'ordine angelico pi@u alto, bench@e i Cherubini
immediatamente li seguano.  Ci@o dimostra che Dante attribuiva a
San Francesco un merito maggiore che a San Domenico; e infatti di
questo non sar@a pi@u parola dopo il Canto seguente, mentre il nome
del santo d'Assisi ricorre altre tre volte nel Paradiso, e
nell'ultima @e designato il suo posto eminente nell'Empireo.

	|40-42.~  Tuttavia se la distinzione sopra accennata era, 
come crediamo, nelle intenzioni di Dante, non poteva da lui esser
fatta rilevare da San Tommaso, domenicano.  Basti a noi che le
lodi del ^Poverello~ siano proclamate dal sapientissimo dei
dottori, e che San Tommaso riconosca che quanto al fine, cio@e la
gloria di Cristo, le opere dei due Santi furono uguali; quanto al
mezzo, carit@a e scienza sono ugualmente ottime vie per
glorificare il Signore.  Anzi, riguardando le opere di Dante, 
possiam dire che il Poeta stesso fu spiritualmente francescano, 
praticamente domenicano: chi infatti pu@o dire quanto Dante
dovesse ammirare e ispirarsi all'amore della natura, di cui San
Francesco fu veramente il primo poeta in Italia?  E per amor di
dottrina e combattivit@a, chi pi@u di Dante emulo di San Domenico?

	Venendo ora pi@u strettamente alla storia di San
Francesco, il Poeta si sofferma anzitutto sulla descrizione della
patria di lui, quasi per far rispecchiare sulla bella e mite
natura dell'Umbria la dolcezza e seraficit@a del Santo, nato in
Assisi nel 1182.

	|43-48.~  L'|alto monte~ @e il Subasio (m. 1290), con
tutto il gruppo orografico che ne prende il nome, e che si svolge
da oriente ad occidente tra i fiumi Tupino e Chiascio.  Il Tupino
nasce poco sopra Nocera Umbria dal monte Pennino, contorna ad
oriente il Subasio, bagna Foligno, poi piega, lambendo il fianco
meridionale del Subasio, e poco sotto di Assisi va a gittarsi nel
Chiascio, affluente del Tevere.  Il Chiascio nasce dal |colle~ o
monte Igino, sovrastante la citt@a di Gubbio; su quel monte gi@a
aveva scelto il suo romitaggio quel Beato Ubaldo, della nobile
famiglia Baldassini, che nel 1151, col suo intervento, quasi
miracolosamente, aveva salvato Gubbio dall'assalto di altre
undici citt@a collegate contro di essa, e che mor@i Vescovo di
Gubbio nel 1160, quasi precursore di San Francesco per la sua
umilt@a e per la sua carit@a.

	Mite e lieta si stende Assisi dove l'alto monte Subasio, 
gi@a franta la sua rattezza, in lieve e fertile costa digrada in
faccia a Perugia: pi@u mite della stessa Perugia, a cui quel
medesimo Subasio che ad Assisi serve di riparo e d'ubertosa sede, 
apporta invece freddo d'inverno per i venti che spirano dalla sua
cima nevosa e caldo d'estate per il riflesso dei raggi solari. 
Pi@u lieta, Assisi, di Gualdo Tadino e di Nocera Umbra, piangenti
il |grave giogo~ di Perugia o degli angioini, sotto la cui
tirannica signoria eran cadute nel 1292.

	Come si vede, Dante delimita s@i chiaramente la felice
posizione di Assisi in riguardo all'orografia, idrografia e
geografia politica, per dipingere e la dolcezza del luogo e la
tristezza dei tempi in cui nacque il gran Santo.

	|49-54.~  Della Porta del Sole a Perugia oggi non esiste
pi@u che il ricordo nel nome del rione in cui quella porta si
apriva e metteva sulla via che conduce ad Assisi.  Ma
quell'antico nome del Sole dato proprio alla porta prospiciente
al monte Subasio dai primitivi perugini, ancora pagani, e forse
in ricordo di un tempio al Sole sorgente dove ora @e la Chiesa di
San Severo, dovette apparire fatidico ai primi agiografi di San
Francesco.  San Bonaventura vide prefigurato il Santo nell'Angelo
dell'Apocalisse che dalla porta d'oriente ascende portando il
segno del Dio vivo, e Tommaso da Celano comincia la Vita di San
Francesco con queste parole: <Quasi sol oriens in mundo Beatus
Franciscus vita, doctrina et miraculis claruit>.  L'immagine
piacque al Poeta, che la fa ripetere con molto maggior enfasi da
San Tommaso: non si dica Ascesi od Assisi quella vaga costa del
Subiaso dove nacque ad illuminare il mondo, il mondo!, San
Francesco; ma Oriente, come si chiama il Gange, donde |talvolta~, 
all'inizio della Primavera, con ^miglior corso~ e congiunto con
la stella d'amore (^Par.~, 1-37-42), nasce ai mortali, 
apportatore di vita, quel Sole donde ora si cantano le lodi del
Santo.

	|55-57.  Non era ancor molto lontan da l'orto~, cio@e dal
suo nascimento, ^quando.~..  Con questa forma di preterizione il
Poeta passa sotto silenzio la prima giovinezza del Santo, che
riassumeremo attenendoci alle pi@u sicure fonti.

	Narra un predicatore della fine del secolo XVII, lo
Chalippe, che predicando egli il quaresimale a Lucca l'anno 1689, 
gli fu mostrato da un Canonico Moriconi un antico monumento su
cui lesse che vissero gi@a in Lucca due fratelli mercanti, detti
Moriconi.  Uno di essi rest@o nel paese, l'altro, che aveva nome
Bernardo, and@o ad accasarsi in Assisi, dove fu soprannominato
Bernardone, e sarebbe il nonno del Santo.  Perch@e costui ebbe un
figlio cui pose nome Pietro, il quale, arricchitosi gi@a con
l'arte della mercatura, spos@o una giovane chiamata Pica, di nobil
famiglia e forse d'origine provenzale: da questa Pica Bourlemont, 
e da Bernardo Moriconi, detto Bernardone come il padre, nel 1182
dicono i pi@u, o nel 1181 secondo altri, nacque un figlio a cui, 
al fonte battesimale, fu posto nome Giovanni dalla madre, perch@e
il padre era assente.  Ma il padre, tornato di Francia, per
gratitudine a quella nazione da cui riconosceva i suoi guadagni
di mercante, nel giorno della cresima, mut@o il nome del figlio in
quello di Francesco.

	Appena Francesco fu in et@a di ragione, il padre se
l'associ@o nell'arte sua.  Ma il figlio prese ad amare il sollazzo
ed il chiasso; s'inaspr@i col padre, e divenne capitano d'una di
quelle societ@a giovanili, dette Corti d'amore, che servivano di
ricreazione in tempo di pace, e si mutavano in manipoli di focosi
soldati in tempo di guerra.  Scoppi@o la guerra tra Assisi e
Perugia, e Francesco, fatto prigioniero, pass@o un anno di
cattivit@a, durante il quale profet@o di s@e stesso che tutto il
mondo l'avrebbe un giorno venerato.  Alla prigionia segu@i una
grave infermit@a, con un primo cenno di rinsavimento.

	Ma guarito dalla malattia, Francesco fu ripreso dal
turbine delle cose mondane, e pensava di seguire Gualtieri di
Brienne, detto il Conte gentile, che si proponeva di difendere
contro Frederico II i diritti della sua donna Alberica, figlia di
Tancredi, re di Sicilia, sul reame di Napoli.  Una visione che
gli apparve, d'un palazzo pieno d'armi e di scudi, mentre una
voce gridava che quel palazzo era a lui destinato, fece affrettar
la partenza dell'ardente giovane.  Ma, giunto a Spoleto, ricadde
malato, e in una nuova visione ud@i una voce chiedergli: chi ti
potrebbe far meglio, il servo o il padrone?  Egli risponde: il
padrone; e la voce: dunque non lasciare il padrone per il servo! 
Francesco comprende ed esclama: Dio mio, che volete ch'io faccia? 
E ode: torna alla tua citt@a: ivi saprai il da fare e ti sar@a
spiegata la visione del ricco palagio.

	Torn@o in Assisi trasformato; gli amici lo rielessero capo
della compagnia; ma egli, sempre assorto in segreti pensieri, non
era pi@u riconoscibile.  Prendi moglie; gli consigliavano; ed
egli: s@i; penso a prender moglie; ma ne prender@o una tanto ricca
e bella che al mondo non avr@a pari.  Le nozze con la Povert@a
erano decise.  Da quel giorno abbandon@o gli amici, e cominci@o la
sua vita di preparazione in Assisi alla grande missione a cui si
sentiva chiamato.  Divenne l'amico dei poverelli; donava quanto
poteva; serviva negli Ospedali, vestiva i poveri ed i malati con
le proprie mani, preparava la mensa, adempiva i pi@u umili uffici.

	Un giorno mentre faceva orazione nella Chiesa cadente di
San Damiano, gli parl@o il Crocifisso: Levati su, Francesco, e
ripara la mia casa, che, come vedi, sta per cadere.

	Ma egli non comprese subito il significato spirituale di
queste parole.  Torna a casa, raccoglie alcune stoffe del
commercio paterno, monta a cavallo, e va a vendere merce e
cavallo a Foligno, per offrire il denaro ricavato al cappellano
della Chiesa in rovina: questi, mosso da scrupolo, lo rifiut@o. 
Allora pi@u che mai apparve a Francesco la vilt@a delle ricchezze, 
e, corso sotto la finestra del padre, per quella gett@o la borsa
del denaro.  Indi, determinato di staccarsi dal mondo, si
rinchiuse in una grotta; infine, accusandosi di vilt@a, ne esce, 
torna alla casa paterna, dove @e preso per pazzo, beffato dai
concittadini, maltrattato, rinchiuso in una stanzetta dal padre
indignato, scarcerato dalla madre.

	Pietro Bernardone accus@o il figlio di furto presso i
magistrati; e, poich@e il furto era stato commesso per una Chiesa, 
lo accus@o anche dinanzi a Guido II, Vescovo di Arezzo, chiedendo
che il figlio rinunziasse ad ogni eredit@a.  Era la primavera del
1207, e il popolo tutto era accorso intorno al Vescovo, 
all'adirato mercante, ed al figlio, ritenuto pazzo.  E allora
dinanzi al Vescovo ed al popolo tutto, Francesco lietamente si
spogli@o gli abiti che indossava, e li restitu@i al padre
esclamando: Fino ad ora chiamai te padre in terra; d'ora in poi
io posso sicuramente dire Padre nostro che sei nei cieli, presso
il quale ho riposto ogni tesoro ed ogni fiducia di speranza ho
collocato!  Poi, indossata la veste d'un servo della corte
vescovile, si vide apparire su quella tunica una Croce bianca di
calcinaccio, e il Vescovo, commosso, lo benedisse!

	Ecco compiute le nozze fra lui e la santa Povert@a, che
nel concetto del Santo opponeva l'umilt@a dell'intelletto
all'orgoglio intellettuale, l'umilt@a dell'arbitrio all'orgoglio
morale, e l'umilt@a delle azioni all'orgoglio sensuale.

	Da questo punto prende le mosse l'arte di Dante, 
ispiratrice, poco dopo, di Giotto: ecco il primo conforto recato
alla terra, travagliata dalla cupidigia, dalla superbia e dalla
lussuria: come il Sole a primavera rammollisce e riscalda la
terra, egli doveva rammollire e riscaldare i cuori degli uomini.

	|58-63.~  Chi disserrava |le porte del piacere~ alla
Povert@a?  Nessuno; tutti l'avevano in ira come la morte; soltanto
San Francesco ne diviene l'amante: per lei corse in guerra del
padre, e cos@i la trasse dinanzi |a sua spirital corte~, cio@e
dinanzi alla curia episcopale, per unirsi a lei, |coram patre~, 
in cospetto del padre suo naturale: qui il latino, dice il
Tommaseo, <ci sta come d'un atto rogato>.

	Ritratto in queste mirabili terzine lo sposo, il Poeta ci
dipinge la Sposa; la determina nella sua paternit@a e nella sua
storia, l'adorna di tutti i pregi suoi, sicurezza, costanza, 
coraggio, per cui San Francesco vien paragonato allo stesso
Salvatore; e infine i nomi degli sposi, taciuti a lungo con bella
sospensione, risuonano uniti nel verso, quasi ad affermare
l'indissolubilit@a del nodo, formato con tutte le giuridiche
norme, dinanzi alla potest@a paterna ed alla potest@a
ecclesiastica.  Ne risulta il maraviglioso quadro dantesco che sa
renderci veramente amabile la Povert@a di San Francesco, perch@e
questa ha ci@o di speciale, che, come dice il Sabatier, non @e
rinuncia n@e privazione, ma gioia e possesso: <^nihil habentes, 
omnia possidentes~!>.

	|64-66.~  Questa, la povert@a, privata del primo suo sposo
Ges@u, era stata pi@u di undici secoli disprezzata e in abito
vedovile, senza invito, fino a San Francesco.  L'affermazione @e
certo iperbolica, e lo not@o gi@a Benvenuto: non mancarono
anticamente n@e ai tempi pi@u vicini a Dante santi padri ed eremiti
amici della povert@a: ma, come aggiunge l'Imolese, nessuno l'aveva
amata tanto.

	Il riavvicinamento di San Francesco a Ges@u che si fa in
questi versi, non @e nuovo o proprio di Dante, e si trova
specialmente svolto gi@a con fine analisi, tratto per tratto, da
Bartolomeo da Pisa nel suo ^De conformitate vitae B. Francisci ad
vitam Domini Iesu Christi.~

	|67-69.~  Narra Lucano (V, 519) che quando pi@u ferveva la
guerra civile fra Cesare e Pompeo, sembrando a Cesare che Antonio
troppo tardasse a giungere dall'Italia colla flotta, si rec@o
sulla costa dalmata e buss@o alla porta d'un umile pescatore, 
Amiclate, perch@e gli facesse passare l'Adriatico col suo fragile
burchiello: tutta la capanna si scosse sotto i colpi di Cesare
che nella notte percuoteva l'uscio; ma Amiclate, sicuro nella sua
povert@a, non mostr@o alcun timore.  L'esempio piacque a Dante che
nel ^Convivio~ (IV, XIII, 12) traduce il passo di Lucano.  Ma pu@o
sembrare strano qui il ricordo d'un s@i virtuoso esempio pagano:
tuttavia esso @e per ci@o stesso pi@u atto a svergognare la
cupidigia dei contemporanei di Dante, e specialmente dei monaci
che avevano fatto voto di povert@a.

	|70-72.~  Non valse alla Povert@a l'essersi mostrata
sicura con Amiclate perch@e le genti s'invaghissero di lei; n@e le
valse l'essersi mostrata |costante e feroce~, cio@e animosamente
fedele, al punto di salir sulla Croce con Ges@u, mentre la stessa
amorosissima Madre di Lui era rimasa giuso.

	A molti commentatori questo confronto fra la Povert@a e la
Madre di Ges@u spiacque: che bisogno c'era, dicono, di lodare qui
la Povert@a al di sopra di Maria?  Ma si trov@o che lo stesso
confronto era gi@a stato istituito proprio da San Francesco nella
^Oratio pro obtinenda Paupertate~, di cui ci ha conservato il
testo Giovanni da Parma, ministro generale dell'ordine
francescano dal 1247 al 1257.  L'Orazione doveva essere cos@i nota
ai tempi del Poeta, che questi ha creduto inutile riportare
alcuni incisi che in San Francesco tolgono ogni sconvenienza al
confronto.

	O forse, come noi crediamo, in questo confronto c'@e la
pi@u alta esaltazione della Vergine: non per nulla Dante ha
chiamato la Povert@a |costante e feroce~, per dire che Maria mut@o
d'aspetto e fu piena di misericordia presso la Croce.  Poich@e
quando Essa, dopo aver conosciuta tutta l'ignominia della
Passione del Figlio, dinanzi alla Croce |rimase giuso~, frenando
il suo pianto, anzi dritta stante fra le turbe che d'ogni parte
si abbattevano al suolo, ci@o fu perch@e in quel supremo momento, 
conoscendo per divina ispirazione la necessit@a della morte di
Ges@u, e, ubbidendo al volere divino, offrendo il suo dolore
materno in olocausto per la salvezza dell'umanit@a, Essa diveniva, 
in quel momento supremo, la cooperatrice della Redenzione, la
Corredentrice.

	|73-75.  Parlar diffuso~ perch@e fino ad ora noi non
abbiamo visto che il primo grande atto di San Francesco: il suo
sposalizio: vedremo di qui innanzi i frutti della benedetta
unione.

	|76-78.~  I due sposi vanno fra la gente mostrando fra di
loro tanta concordia e ciascuno in s@e tanto lieti sembianti, da
indurre nei riguardanti amore e meraviglia e dolce sguardo, s@e
che in tutti nascessero nuovi e santi pensieri.

	|79-84.~  I due sposi non fanno che mostrarsi, cos@i
concordi e giocondi, e tosto si rammolliscono i cuori, si odono
gridi di maraviglia e di ammirazione, sorgono i pensier santi, si
accende lo spirito di imitazione: ecco le prime vocazioni
francescane, che il Poeta non segue nell'ordine cronologico, ma
procedendo a salti, come aveva fatto San Bonaventura nella Vita
di San Francesco.  Spicca fra tutte la figura del primo seguace, 
Bernardo di Quintavalle, <de' pi@u nobili et richi et savi> di
Assisi, come si legge nei ^Fioretti~: affascinato dal Santo, 
avendolo una sera invitato a casa sua, il giorno dopo dispens@o ai
poveri tutto il suo avere, e da indi in poi segu@i Francesco con
tanto amore da meritare la benedizione del Santo morente. 
Secondo francescano, a distanza d'un giorno da Bernardo, fu
Pietro Cattaneo, canonico di Ruffino, e presto primo vicario
dell'Ordine (16 Aprile 1209), taciuto dal Poeta; a distanza di
sei giorni da questo, Egidio d'Assisi accompagnava Francesco
nella sua prima predicazione e lo seguiva, ^Deo plenus~, come
dice San Bonaventura; cos@i il pensiero del Santo gi@a s'incarnava
in un Ordine vitale, perch@e non rimanesse sterile idealit@a. 
Immediatamente i primi quattro scalzi poverelli si divisero:
Bernardo e Piero andarono a predicare in Romagna, Francesco ed
Egidio nella Marca anconitana, e per virt@u dell'umile famiglia
ricompariva sulla terra l'alba della pace.  Al loro ritorno altri
si aggiunsero alla schiera, tra i quali, undecimo, quel
Silvestro, nominato dal Poeta, celebre per la nota visione che
doveva apparirgli un giorno, d'una Croce d'oro procedente dalla
bocca di San Francesco, che toccava il cielo colla sua sommit@a.

	|85-87.~  Subito San Francesco, prima padre, poi maestro, 
aveva scritto la sua regola, imponendo ai suoi la Povert@a con
legge durissima, e, perch@e fosse osservata, costringeva i suoi
figli e discepoli a viaggiare e combattere per il mondo.  Ma
occorreva che la regola fosse approvata dal Pontefice, ed ecco
l'umile frate con la sua sposa e con l'umile famiglia in cammino
per Roma.

	|88-90.~  N@e dall'affacciarsi alle ricche soglie del
Laterano lo ritrasse pusillanimit@a per esser figlio d'un umile
lanaiolo, o per esser poveramente vestito e di volto non bello, 
sicch@e spesso le turbe ignoranti lo disprezzavano.

	|91-93.~  Non cos@i presto Innocenzo III approv@o la regola
dura francescana.  Quando Francesco giunse a Roma correvano i
giorni del IV Concilio Lateranense; il Vescovo d'Assisi, che gi@a
conosciamo, fu il solo ad accogliere con festa il suo
concittadino; anzi lo raccomand@o al Cardinale Giovanni di San
Paolo.  Tuttavia Francesco si rec@o solo al Laterano, ed avendo
veduto il Pontefice che passeggiava per la sala detta dello
Specchio, arditamente gli si fece incontro, e fu discacciato.

	Ma nella notte Innocenzo ebbe il sogno d'una palma che
rapidamente diventava gigantesca, e il giorno appresso, fatto
ricercare il povero mendicante, lo ricevette in presenza dei
Cardinali, osservandogli che la sua regola gli sembrava troppo
dura e superiore alle forze dell'uomo: finch@e voi viviate, gli
disse, forse i vostri monaci avranno pane, ma dopo?  Allora Frate
Francesco pot@e parlare, e ^umilmente~, dice San Bonaventura, 
|regalmente~, dice Dante, parl@o.  Il |regalmente~ non crediamo
che debba intendersi nel significato proprio della parola, come
fanno tutti i commentatori; ma che debba riferirsi alla favola
del re, con cui Francesco mostr@o la sua piena confidenza che Dio
non avrebbe abbandonato i suoi fedeli.  Una bellissima, ma povera
donna, narr@o l'umile frate, viveva nel deserto: la vide il re, ed
invaghitosene, n'ebbe figlioli.  Quando questi furon cresciuti, 
la madre li mand@o alla corte, dove furono male accolti dai
cortigiani; finch@e, vedutili il re e maravigliatosi della loro
bellezza, saputo di qual donna erano, e riconosciutili a s@e
somiglianti, li abbracci@o ed onor@o grandemente.  <Io, diceva
Francesco, sono quella povera donna, che il Signore onor@o e dalla
quale a lui piacque che fossero generati legittimi figliuoli.  E
il Re dei Re mi ha assicurato che Egli provveder@a al mantenimento
di tutti i miei discendenti; perch@e, se nutre gli estranei, 
penser@a anche pi@u volentieri a nutrire i legittimi>.

	Cos@i, colla favola d'un re, |regalmente~, mostrava la sua
grande fede Francesco, e in quel tempo Innocenzo ebbe l'altro
notissimo sogno del Laterano cadente e di due atleti che lo
sorreggevano, San Francesco e San Domenico: la regola francescana
fu verbalmente approvata, e poi solennemente riconfermata, ma non
per iscritto, cinque anni dopo (1215); per@o questa prima regola
non @e pervenuta sino a noi.  Intanto era sorta la prima Casa
Francescana di Rivo Torbido.

	|94-99.~  Dopo la prima approvazione dell'Ordine cominci@o
l'afflusso del popolo: Rivo Torbido divenne angusto, e i
Benedettini di Subiaco fecero dono al Santo della Porziuncola.  E
non soltanto in Italia: dal 1216 al 1219 si trovan gi@a frati
francescani in Ispagna, Francia, Allemagna, Portogallo, Grecia, 
Siria, Palestina; nel 20 in Inghilterra.  Nel 1218, nel famoso
Capitolo delle Stuoie in Assisi, a cui vuolsi fosse presente San
Domenico il domani della sua visione della Madre mediatrice fra
Cristo e gli uomini, convennero 5000 frati minori.

	Cresciuto tanto il numero, Francesco scrisse la seconda
regola, datata dal monte Colombo, presso Rieti, che doveva essere
il Codice interno dell'Ordine, e che fu solennemente approvata da
Onorio III con Bolla del 23 Novembre 1223.

	In un sol verso Dante compendia adunque tredici anni, gli
anni eroici della storia dell'Ordine: i mirabili effetti della
predicazione e dell'esempio; la pace conclusa tra i Maggiori e i
Minori della citt@a d'Assisi, donde, secondo il Sabatier, il nome
di Frati Minori; l'istituzione delle Povere donne; l'opera delle
missioni; ben concludendo con l'alto encomio che tanta storia
meglio si canterebbe |in gloria del cielo~, cio@e fra i Beati
dell'Empireo, che non dai frati omai degeneri dalla primitiva
umilt@a, che ancora solevano leggere in coro un brano della vita
del Santo, ora tolto dalla Vita che ne scrisse San Bonaventura, 
ora da quella di Tommaso da Celano; ma con nessun profitto.

	|100-108.~  Seguendo principalmente San Bonaventura, 
Dante cade nello stesso errore cronologico di lui, perch@e
l'andata di Francesco in Siria precedette l'approvazione scritta
della regola da parte di Onorio III.  Fu infatti nel 1219 che
Francesco, avendo udito il feroce editto del Sultano Malek el
Kammel che metteva a prezzo la testa d'ogni cristiano che fosse
caduto prigioniero, assetato di martirio, si mise in via.  Nella
viva scultura del Poeta, noi lo vediamo alla presenza del sultan
superbo, predicare Cristo e gli Apostoli, e lanciare ai sacerdoti
di Maometto la famosa sfida di camminare insieme fra le braci
ardenti, per conoscere quale fosse la vera Fede.  Ma il Sultano
non volle permettere questa prova per timore del popolo, per
quanto trattasse Francesco a grande onore e gli facesse doni. 
Per@o di conversioni era inutile parlare, e di martirio non v'era
speranza; sicch@e Francesco, per non perder inutilmente i suoi
giorni, se ne torn@o in Italia, meglio disposta a render frutto
del buon seme che gi@a aveva germinato.

	Due anni prima della sua fine si ritrasse sul |crudo
sasso~ della Vernia, tra la valle del Tevere e quella dell'Arno, 
che aveva ricevuto in dono dal Conte Orlando di Chiusi, per
ragionare a solo a solo col Signore; e quivi il 14 di Settembre
1224 ricev@e le Sacre Stimmate: gli apparvero cio@e nelle mani, nei
piedi e nel costato le stesse piaghe del corpo di Ges@u
Crocifisso, e le port@o sino alla morte.  Ges@u Cristo stesso glie
le aveva segnate nelle carni, apparendogli in forma d'un
Serafino: |ultimo sigillo~ o consacrazione della sua vita e
dell'opera sua.

	|109-117.~  Ricevute le stimmate, il gran Santo che tanto
aveva meritato col |suo farsi pusillo~, col suo umiliarsi, 
comprese che i suoi giorni volgevano al termine.  Con parole che
non si possono leggere senza grande commozione, diede l'ultimo
addio al ^Sasso Spicco~ della Vernia ed ai suoi Frati di colass@u, 
senza dimenticare il falcone che gli segnava l'ora di mattutino, 
e che quando egli era eccessivamente stanco, ritardava il
segnale.  Poi tra sofferenze e malattie pass@o ancora due anni, ed
@e di quel tempo il ^Cantico~ delle Creature, forse l'inno pi@u
ispirato della fratellanza nell'ordine dell'universo.

	Racconta Fra Tommaso da Celano che quando San Francesco
sent@i approssimarsi la morte, si fece portare dal palazzo
vescovile alla sua Chiesetta di Santa Maria degli Angeli, ed ivi, 
dettato il suo testamento, raccomandata ai suoi fratelli, come
legittimi eredi, la Povert@a, |dal grembo~ di questa volle volare
al cielo: poich@e, spogliatisi i vestimenti e incrociate le
braccia, si adagi@o sulla nuda terra, e serenamente spir@o la sera
del 3 Ottobre 1226.  Tre secoli dopo, su quella chiesetta, 
Giacomo Barozzi, detto il Vignola, innalzava la bella cupola ^che
tanto d'aere abbraccia~ (Carducci).

	|118-123.~  Se tale fu San Francesco, prosegue San
Tommaso, or pensa di per te quale dovette essere anche colui che
gli fu degno collega a mantener la Chiesa |in alto mare~, dritta
verso il suo segno, contro l'urto delle eresie e delle umane
passioni! |e questo fu il nostro patriarca~, San Domenico!  Quel
|nostro~ e quel |patriarca~, come suonano nel gran verso corale! 
Sicch@e chi segue San Domenico, |com'el comanda~, ossia secondo la
regola di Sant'Agostino che egli consigli@o, non avendo scritto
regola nuova, non pu@o che imbarcar buona merce, o ben impinguare, 
come prima aveva detto San Tommaso.  Ma perch@e San Tommaso aveva
aggiunto ^se non si vaneggia~ {v.139}?  Perch@e i domenicani del
trecento non seguivano pi@u i precetti del fondatore dell'Ordine!

	|124-126.~  Ma il |peculio~, propriamente gregge, cio@e i
frati del pastore San Domenico, son fatti ghiotti di altra
vivanda che quella del fondatore, cio@e di onori, di ricchezze, di
agi; talch@e vanno per |salti~ o pascoli diversi da quelli voluti
da lui.  Narra infatti lo ^Speculum perfectionis~ edito per la
prima volta dal Sabatier, che al Cardinale d'Ostia (pi@u tardi
Gregorio IX), chiedente che Francescani e Domenicani fossero
innalzati a Vescovati e prelature, San Domenico e San Francesco
avessero risposto opponendo un reciso rifiuto.

	|127-129.~  E quanto pi@u i frati domenicani si
allontanano dall'esempio e dalle istruzioni del pastore, tanto
pi@u vuote di spirituale alimento tornano all'ovile.

	|130-132.~  Qualche frate domenicano degno c'@e ancora; ma
son s@i pochi, che poco panno basterebbe a vestirli tutti.

	|133-139.~  Ora se le mie parole non sono state
inefficaci, e tu hai prestato ad esse attenzione, e le richiami
alla mente, il primo dei dubbi ch'io volevo chiarirti, @e
chiarito; perch@e tu vedi la |pianta onde si scheggia~, essere
l'Ordine domenicano guastato, e comprendi perch@e io abbia dovuto
|correggere l'u' ben s'impingua~, aggiungendo: |se non si
vaneggia.~
