	|1.~  ^La gloria~ -- Hic incipit secunda particula secunde partis 
tocius ^Comedie~ in qua tractatur de gloria beatorum et gaudiis 
paradisi, de qua dicitur: <Gloria et divicie in domo eius>.  ^Colui~ -- 
Scilicet omnipotentis et summi Dei.  ^Move~ -- Salubri gubernacione et 
disposicione sui eterni consilii.

	|2.~  ^Per l'oniverso~ -- Scilicet mundum et conposicionem ipsius et 
singulas particularitates et individua.  ^Penetra~ -- Sua presciencia.  
^Risplende~ -- Sua gratia et liberali largitione.

	|3.~  ^Pi@u et meno~ -- Quia gloriosus Deus in sanctis suis et 
maiestate mirabilis, cuius ineffabilis altitudo consilii, nullis 
inclusa limitibus, nullis terminis conprehensa, recti censura iudicii 
celestia pariter et terrena disponit.  Etsi cunctos eius ministros 
magnificet, altis decoret honoribus et celestis efficiat beatitudinis 
possessores illos, ut dignis digna rependat, pocioribus actollit 
insignis, dignitatum et premiorum libera retribucione prosequitur quos 
digniores agnoscit et comendat ingencior excellentia meritorum et hoc 
quo ad beatos; vel aliter dicitur secundum locorum et corporum 
qualitatem, quia in nobilioribus et lucidioribus et purioribus clarius 
radiat et resplendet, quia actus activorum sunt secundum pacientis 
disposicionem.

	|4.~  ^Nel ciel~ -- Empireo, quia, licet ubique sit Deus, specialiter 
tamen hoc celum dicitur sedes Dei et vocatur empireum, idest igneum, 
non propter ardorem set propter splendorem.

	|6.~  ^Non sa n@e pu@o~ -- Oculus non vidit nec auris audit quod 
preparavit Deus diligentibus eum et quod non licet homini revelare.

	|13.~  ^Ultimo~ -- Quia pars ultima ^Comedie~, vel ultimo, scilicet 
excessive, ultra omnes poetas.

	|15.~  ^Amato aloro~ -- Fertur per poetas quod dum Apollo 
persequeretur Dapnem, filiam Penei fluminis, auxilio patris et terre 
miseracione ante concubitum in laurum est conversa, ex tunc Apollini in 
arbore consecrata.  Verum est quod illa propter suam virginitatem 
meruit laudari et sicut hec arbor, ita et fama eius odorat et viret, et 
coronantur ex hac arbore imperatores et poete.

	|16.~  ^L'un giogo~ -- Nisa, in quo studebant poete.  ^Parnaso~ -- 
Mons Thesalie cuius duo sunt iuga Cura et Nisa in quibus Apollo et 
Liber colebantur; aliter dicunt in Boecia.

	|18.~  ^Huopo~ -- Quia hucusque sufficiebat loqui poetice, nunc 
oportet theologice declarari.

	|20.~  ^Marsia~ -- Minerva, cum cantaret tibia in convivio a diis 
irrisa, ad Tritoniam paludem speculata videns buccam et genas suas 
inflatas, tibiam abiecit, quem Marsia inveniens et factus tibicinator 
expertus Apollinem provocavit.  Apollo eum superare non valens per 
rectum modum, invertit citharam et canere cepit et vicit et Marsiam 
scorticavit, de cuius sanguine fons eius nomine ortus est, cuius 
turpitudinis memoria pingitur Marsia cum cauda porcina.  Mida vero rex 
Libie, huic contencioni iudex adhibitus, preposuit Marsiam Apollini, 
qua re indignatus Apollo eius stulticiam dapnavit auribus asininis.  
Set Mida, ut eas occultaret, coronam primus invenit et semper in capite 
gessit, nulli pandens se aures asininas habere nisi cuidam liberto suo 
tonsori, precipiens ne alicui revelaret.  Ille, non valens tenere 
secretum, in scrobe sub terra dixit regem Midam habere aures asininas.  
Ex qua scrobe orta canna et in fistulam a pastoribus deducta patefecit 
in sono.

	|28.~  ^S@i rade volte~ -- Redarguit inerciam hominum modernorum non 
querentium scientiam.

	|39.~  ^Quatro cerchi giogne con tre croci~ -- Scilicet quatuor 
virtutes cardinales quas perficiunt tres theologice; vel circulus 
orizontis et equinoccialis et duo solsticiales; circa quod est sciendum 
quod in fauce orientali super circulo orizontis tres circuli 
coniungantur, scilicet equinoccialis, per quem circuit sol in marcio et 
septembri, et solsticialis estivalis, quem sol circuit in Cancro, 
quando dies sunt maximi in mense iunii, et solsticialis yemalis, quando 
sol circuit in Capricorno de mense decembris, quando dies sunt minimi; 
vel aliter allegorice, quando Christus corpus assumpsit humanum quod 
constat ex quatuor elementis et hoc processit virtute Patris, Filii et 
Spiritus Sancti; vel quia orizon est primus circulus, zodiacus est 
secundus, equinoccialis est tercius et colorus transiens per polos 
mundi et per prima punta Arietis et Libre est quartus; et hii omnes in 
fauce orientis puntaliter faciunt tres cruces, videlicet primus cum 
secundo unam, secundus cum tercio aliam, tercius cum quarto reliquam.  
Et hic comendat locum orientis quantum ad influenciam equinoccialem.

	|48.~  ^Aquila~ -- Ab acumine oculorum sic vocata, quia tantam vim 
habet in visu quod solem inspicere paciatur.

	|68.~  ^Glauco~ -- Dicitur quod Glaucus comedit herbas quibus factus 
est deus maris.  Veritas fuit quod iste piscator quadam herba venenatus 
in mare demersus est.

	|73.~  ^Creasti~ -- Anima sive in corpore sive extra corpus fuerit, 
auctor ignorat et dicit sicut dicit Paolus apostolus.

	|78.~  ^Armonia~ -- Opinio philosophorum aliquorum est quod ex motu 
celorum et planetarum fiat dulcissima armonia quam propter distantiam 
non sentimus.

	|82.~  ^Suono~ -- Philosophus contradicit: nam ubicumque sonus est, 
est reverbaratio aeris; in celo vero non est aer, ergo non est sonus.  
Set potest dici quod ibi sonus contingit ex motu et confricacione 
corporum superiorum.

	|99.~  ^Questi~ -- Scilicet amor ordinatus in Deum omnium creatorem, 
iuxta Boetium ^De consolatione~ in fine secundi: <Hanc rerum seriem 
ligat / terras et pelagus regens.  / Et celo imperitans amor> et cetera.

	|102.~  ^Deliro~ -- Scilicet discordem.

	|122.~  ^Ciel~ -- Scilicet empireum firmamentum et inmobile.  ^Quieto~ 
-- Scilicet empireum.

	|123.~  ^Quel~ -- Scilicet primum mobile, nona spera.  ^Magior frecta~ 
-- Idest primum mobile.  ^Frecta~ -- Quia in viginti quatuor horis 
perficit cursum suum.

	|124.~  ^L@i~ -- Scilicet ad empireum.  ^Scito~ -- Terminus motus et 
eorum itineris.  ^Decreto~ -- Stabilitum.

	|125.~  ^Corda~ -- Scilicet dispositio divina.

	|130.~  ^Corso~ -- Quia tendit ad Deum.  ^Departe~ -- Per peccatum.

	|131.~  ^Podere~ -- Per liberum arbitrium.

	|132.~  ^Altra parte~ -- Scilicet infernum.

	|134.~  ^Foco~ -- Propter impetum vaporum.  ^Primo~ -- Scilicet 
terrene cupiditatis.

	|135.~  ^Torta~ -- Scilicet animam.  ^Falso~ -- Vere false blanditie 
in mundanis et in seculo presenti de quo dicit Augustinus: <Amas 
seculum, absorbebit te; amatores suos vorare novit, non portare> Et 
Ieronimus dicit: <Vidistis reges ac duces et prefectos.  Vidistis; 
victorias ac triumphos.  Heri fuere quasi flos et hodie non sunt.  
Nichil est enim bonum nisi quod est eternum>.

