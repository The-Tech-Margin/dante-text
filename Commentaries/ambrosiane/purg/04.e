	|1.~  ^Quando per delactanza o ver per dollie~ -- Contrari sunt; 
quodlibet istorum occupat animam passione.

	|2.~  ^Vert@u~ -- Scilicet sensitiva.

	|3.~  ^Bene~ -- Scilicet fixe, actente.  Nota quod in anima non est 
nisi una anima.

	|4.~  ^Intenda~ -- Sicut accidit homini occupato in una forti 
cogitatione, qui non videt nec audit salutantem eum.

	|6.~  ^Sovr'altra in noi s'accenda~ -- Erravere aliqui credentes quod 
in nostro corpore formaretur, sicut in arboribus, anima vegetabilis per 
se et sensitiva per se, sicut in animalibus, et rationalis per se, una 
supra aliam.  Sed non est ita, ut demostrabitur capitulo XXV huius 
cantice.

	|14.~  ^Odendo~ -- Fatetur se affectionem tenuisse ad partem Manfredi.

	|25.~  ^Vase in San Leo~ -- Civitas in Alpibus Montis Feretri.  ^Noli~ 
-- Civitas in rivera Ianue sub alto monte.

	|26.~  ^Bismanctia~ -- ^Cacume~ -- Summitas altissima in Campania.

	|29.~  ^Desio~ -- Quia pergebat et gradiebatur qui est velocissimus 
omnium.  Nam intellectus uno ictu ethera carpit et circuit orbem uno 
momento.  ^Condocto~ -- Comitem, scilicet Virgilium et rationem.

	|30.~  ^Speranza~ -- Scilicet pertingendi optatum finem.  ^Lume~ -- 
Intelligentie.

	|41.~  ^Superba~ -- Scilicet erecta, rapida.

	|42.~  ^Quadrante~ -- Est instrumentum quo percipitur hora diei ad 
radium solis et continetur in se quartam partem rotunditatis.  Et habet 
in se angulo medio, in quo est centrum ad medium circumferentie 
particularis, lineam rectam que vocatur `centro lista', ut hic.

	|61.~  ^Castor et Polluce~ -- Iuppiter in specie cigni ex Leda, filia 
Tindaris, genuit Castorem et Pollucem.  Pollux autem fraterne 
mortalitatis compatiens inferos alternatim subeundo eum interitu 
redemit vicario, quia quilibet eorum moratur sex mensibus in inferno 
quando alius est in celo.  Quos pro unanimitatis merito Iuppiter in 
celum transtulit et salutaria signa nautis esse dedit et vocatur Gemini 
tertium signum czodiaci, per quod sol circuit a medio mense maii usque 
ad medium iunii.

	|64.~  ^Czodiaco~ -- Circulus continens duodecim signa celi sic factus.

	|65.~  ^All'Orse~ -- Licaon tirannus Arcadie de gigantum sanguine 
natus est, cuius filiam nomine Caliston Iuppiter gravidavit, ex qua 
ortus est Artos.  Iuno convertit eam in ursam, quam cum Arctus eius 
filius vellet percutere telo inscienter, Iuppiter nolens matricidium 
substinere, matrem et filium intra sidera collocavit.  Ille Arcturus 
sive Artofilax nominatus, illa vero Arctos Mizon, idest septemtrio 
maior, appellata circa polum aquilonarem rotantur et non occidunt et 
Urse vocantur.  ^Pi@u strecto~ -- Proprius.

	|68.~  ^Sion~ -- Mons Ierusalem qui dicitur esse in medio emisperii 
nostri.  Et mons purgatorii ex opposito in medio emisperii inferioris.

	|72.~  ^Phet@on~ -- Supra cantu XVII ^Inferni~.

	|73.~  ^Costui~ -- Signum Geminorum.

	|74.~  ^Colui~ -- Signum Sagiptarii oppositum huic.

	|81.~  ^Tra 'l sol e 'l verno~ -- Inter estatem et yemem et hoc est 
circa medium martii et medium septembris, quando dies et nox equantur.  
Et tunc dicitur equinotium et sol tunc circuit mundum existens in 
Ariete in mense martii vel de septembri in hora oppositus Arieti.  Set 
quia zodiacus est obliquus in celo, hoc modo Aries et Libra sunt fixa 
in linea equinotiali que est equaliter distans ab utroque polo, 
scilicet a qualibet tramontana.  Et Capricornus distat tantundem versus 
tramontanam meridionalem.  Sol autem semper vadit per medium linee 
zodiaci per XII signa predicta ita quod, quando est in Ariete vel 
Libra, recte circuit per lineam equinotialem.  Set quando est in Cancro 
distat ab ea per XXIIII gradus et est proprior septentrioni et tunc 
sunt dies magni nobis, quia circuit plus de spera celi versus nos.  Et 
sic est contra: quando est in Capricorno distat ab equinotiali versus 
meridiem per XXIIII gradus et tunc sunt breves dies nobis.  Signa autem 
zodiaci supra nominata propter infrascriptas rationes sic vocata fuere. 
 Aries dicitur quia Iuppiter in forma arietis apparuit in Libia et 
fontem ungula demostravit Dionisio, vocato Bacco aliter dicto Liber 
pater, filio suo, quando exercitus eius siti peribat; vel propter 
arietem vellus aureum habentem qui erat in insula Colcos et fuit a 
Iasone quesitus, et iste fuit aries in quo Frixis et Elles novercales 
insidias evasere, de quibus dicitur supra XVIII cantu ^Inferni~ et 
infra XXVIII cantu ^Purgatorii~.  Taurus dicitur quia Iuppiter in forma 
tauri rapuit Europam, filiam Agenoris, et eam transtulit citra mare in 
hanc mundi partem que Europa vocatur.  Gemini dicitur propter Castorem 
et Pollucem de quibus supra in isto capitulo.  Cancer dicitur quia cum 
sol pervenerit ad hoc signum incipit retrocedere, vel quia Hercules de 
foce Nerei regis eum interfecit.  Leo dicitur propter leonem quem 
Ercules interfecit.  Virgo dicitur propter Ericonem, Icari regis 
Athenatum filiam, amicam Liberi, idest Bachi, vel propter sterilitatem 
que sequitur quando sol circuit in eo signo.  Libra dicitur quia tunc 
equatur dies et nox, vel propter Astream, idest iustitiam filiam Iovis 
et Diane.  Scorpio dicitur quia Oriona, qui Dianam strupare voluit, 
missus ab ea interfecit, vel propter fulmina que tunc in aere 
causantur.  Sagiptarius dicitur Chiron qui nutrivit Achillem, vel 
propter fulmina tunc candentia.  Capricornus dicitur quod Iuppiter fuit 
a capra nutritus et caudam habet piscis, quia in finem pluviam facit.  
Aquarius dicitur Ganimedes de quo dicitur infra nono cantu 
^Purgatorii~, Iovis pincerna factus, vel propter pluviam et humiditatem 
tunc solitas.  Piscis dicitur quia tunc pisces et plurimum oriuntur.

	|83.~  ^Ebrei~ -- Iudei.

	|84.~  ^Calda~ -- Meridiem.  Dicit autor quod, sole in Capricorno 
existente, Ebrei habitantes Ierusalem videbant eum versus meridiem.

	|123.~  ^Belacqua~ -- Florentinus fuit qui distulit in senium 
confiteri peccata et non sumpsit penitentiam antequam desereret ipse 
peccata, sed postquam deseruerunt eum, idest quando peccare non poterat 
amplius.  De talibus dicit Augustinus in sermone penitentie: <Qui in 
extremis distulerit confiteri, si secursus hinc exit, ego non sum 
securus>, et ideo Dantes finxit hoc vestibulum negligentium.

	|134.~  ^Gratia~ -- Scilicet Dei.

	|134.~  ^Viva~ -- Ambaxiator micti debet qui sit amicus illius qui 
rogatur.

	|138.~  ^Meridan~ -- In emisperio ubi erant.  Et erat tunc eis dies et 
converso in nostro empisperio nox.

	|139.~  ^Marocco~ -- Insula inter Ispaniam et Affricam.

