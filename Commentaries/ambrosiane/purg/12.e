	|1.~  ^Di pari~ -- Hic notantur exempla superbie quemadmodum supra 
humilitatis; ibi ad suasionem virtutis, hic ad detestationem vitii ut 
non reiteretur peccatum.

	|3.~  ^Pedagogo~ -- Idest magister et est grecum et dicitur ab eo quod 
pueros agat et erudiat.

	|21.~  ^Pii~ -- Impii non celantur neque compatiuntur nisi ad malum.

	|25.~  ^Colui~ -- Luciferum de celo ad suam superbiam pulsum, qui, 
statim quod in animo suo dixit: <Ponam sedem meam ab aquilone et ero 
similis Altissimo>, corruit cum sociis suis.

	|28.~  ^Briareo~ -- Gigans fuit centimanus.  ^Ficto~ -- In pugna quam 
habuit Iuppiter cum gigantibus, quando eorum superbia voluerunt 
conscendere celum secundum poetas.

	|31.~  ^Timbreo~ -- Apollo sic dictus a Timbro monte in quo colebatur. 
 ^Pallade~ -- Dea sapientie et probitatis, propterea dicitur nata de 
cerebro sive de barba Iovis, quia in capite viget sapientia.  ^Marte~ 
-- Deus bellorum.

	|33.~  ^Sparte~ -- In gigantomathia, idest in pugna gigantum contra 
deos.

	|34.~  ^Nebr@oth~ -- Pronepos Noe post diluvium incepit primus esse 
potens in terra et venator hominum coram Domino; et timens eos quos 
ledebat, oppidum vallo et fossa cinxit et se in fortelitia recolegit.  
Postea voluit edificare turrim in celum.  ^Gran lavoro~ -- Turris Babel 
que in campo Sennaar in cuius edificatione facta est confusio linguarum.

	|37.~  ^Niob@e~ -- Ista voluit se preferre dee Latone et contempsit 
sacrificia sua, dicens se digniorem ea et Latona habuit duos filios 
tantum, Apollinem et Dianam, sed ipsa habebat VII filios et totidem 
filias.  Et dum hac superbia graderetur pariter cum omni prole sua, 
vidit eos in vindictam ab Apolline sagiptis occidi et ipsa dolore 
saxificata est.

	|40.~  ^Sa@ul~ -- Primus rex populi Iudaici, qui fugiens debellatus a 
Filisteis se suo mucrone peremit.

	|41.~  ^Gelbo@e~ -- Mons ubi mortuus est Saul.  In quo monte iuxta 
maledictionem David ros vel pluvia non descendit.

	|43.~  ^Aragne~ -- Hec voluit se preferre Minerve in lanifitio et 
textura et, dum texeret, Minerva eam convertit in araneam et telam eius 
in textivilitio.

	|46.~  ^Robo@am~ -- Filius Salamonis.  Quando populus suus supplicavit 
ut eos alleviaret ab honeribus, senioribus consiliariis spretis, iunior 
usus consilio respondit sic: <Digitus meus grossior est manu patris 
mei.  Ipse cecidit vos flagellis et ego cedam vos scorpionibus>.  Qua 
superba responsione commotus est populus et X tribus adheserunt 
Ieroboam et ipse territus in curru refugit in Ierusalem.

	|50.~  ^Almeon~ -- Hic interfecit matrem que prodiderat Amfiaraum 
virum suum, patrem Almeonis, qui se occultaverat ne iret in exercitu 
Tebano.

	|51.~  ^Sventurato adornamento~ -- Quod habuit in pretium 
manifestationis.  Vulcanus Minerve consilio monile astu perfecit.  Nam 
consciam facti Minervam indicant oculi Gorgonis qui in eodem monili pro 
gemmis erant inserti.  Fecit ergo Vulcanus monile pulcerrimum infausti 
ominis, ita ut necesse esset hoc monile gestantem erumpnarum mole 
opprimi.  Quod cedit Hermione, Martis et Veneris filie, cum nuberet 
Cammo Agenoris filio; cuius malo ominis multa adversa patiens, in 
ultimo Cammo in Iliricum infortunia Thebarum fugiente, cum eo in 
dragonem conversa est.  Deinde hoc monile portavit Semele, que fulmine 
Iovis interiit.  Idem habuit Ino que, occiso a marito suo Athamante pre 
furore uno ex filiis, Learco, cum alio, idest Palamone, se precipitavit 
in mare, ut mariti sequentis vitaret insaniam.  Postea habuit ipsum 
Agave, que filium suum furore percussit.  Hee predicte filie Cadmi et 
Ermione fuere.  Habuit etiam ipsum Iocasta, que per errorem filio suo 
Edippo nuxit.  Habuit etiam ipsum Argia, Adrasti filia, a marito 
Pollinice per hereditatem sortitum, eo donata.  Que idem monile, 
propter manifestandum maritum eius Amfiaraum, Erifile eius uxori 
tradidit, quam postmodum Almeon in vindicta patris occidit.  
Horestesque furore correptus, occisa matre, idem monile Apollini 
consecravit, quod in fonte proiectum adhuc cernitur.  Quod si quis 
actrectaverit sol offenditur et facit tempestates oriri.

	|53.~  ^Senacher@ib~ -- Regem Sirie.  Senacherib obsidit Ierusalem, 
sed nocte sequenti angelus Domini occidit CLXXXV milia Assiriorum et 
caput et barbam Senacherib rasit.  Ipse vero fugit in Ninivem.  Dum 
oraret in templo Nefrach deum suum, Adramelech et Sarar filii eius eum 
gladio occidere; pro quo regnavit Asaradon filius eius.

	|56.~  ^Tamiri~ -- Ista, perento unico filio suo a gente Ciri regis 
Persarum, debellavit Cirum astutia amputandoque caput eius fecit mergi 
in utre ipsius et suorum sanguine pleno et non muliebriter increpans 
inquid: <Satia te sanguine quem sitisti>.

	|59.~  ^Holoferne~ -- Dux militie regis Assiriorum contra totum orbem 
in superbiam elevati.  Cum obsideret civitatem Bethuliam in qua cum 
Iudeis erat mulier Iudith, vidua et pudica, sub spe concubitus et 
libidinis ab ea decollatus fuit et exercitus debellatus.

	|61.~  ^Troia~ -- De hac superbia Seneca VI tragediarum in personam 
Ecube ait: <Numquam tulit / documenta fors maiora, quam humili loco / 
starent superbi.  Columen eversum cecidit / pollentis Asie> et cetera.

	|62.~  ^Ili@on~ -- Arx nobilissima Troie, a quo argomentat superbiam 
et excidium Troyanorum.

	|69.~  ^Chinato~ -- Quia humilis cognoscit talia, non superbus.

	|93.~  ^Agevelmente~ -- Expulsa scilicet superbia.

	|98.~  ^Per la fronte~ -- Quia dedit indulgentiam super illo peccato.

	|101.~  ^Ghiesa~ -- Sancte Miniate in monte Florentie.

	|102.~  ^Ben guidata~ -- Florentiam per contrarium dicit.  
^Rubacconte~ -- Pons primus Florentie supra Arnum.

	|105.~  ^Quaderno~ -- Quidam Florentinus laceravit pluras cartas de 
quaterno communis ut non appareret documentum veritatis ed inde fuit 
tamquam falsarius condempnatus.  ^Doga~ -- Mensura tritici fuit adempta 
per Vinum de Lameriis et minorata, quia volebat vendere frumentum.  Qua 
causa postea staria facta sunt de ferro, que primo erant de doghis de 
ligno.

	|110.~  ^Spiritu~ -- Scilicet non superbi.

	|126.~  ^Pinti~ -- Quia leve est alia purgare quando consumpta est 
radix eorum superbia.

	|133.~  ^Scempie~ -- Scilicet simplices, non cum ciroteca.

