	|1.~  ^Vago gi@a~ -- Hic incipit secunda pars totius ^Comedie~, ut 
supra, et dividitur in duas.  In prima describit Ecclesiam Dei 
militantem in terris et continet sex cantus ultimos ^Purgatorii~; in 
secunda describit Ecclesiam Dei triumphantem in celis ibi: <La gloria 
de colui>.  Hec prima pars subdividitur in duas: in una declarat 
exordium et progressum Ecclesie Dei, in alia discidium et transgressum 
ipsius culpa pastorum et vindictam ibi, scilicet: <Non scese mai> in 
cantu XXXII.  In hoc primo cantu describit paradisum terrestrem; in 
secundo originem Ecclesie; in tertio accusationem contra Dantem coram 
virtutibus; in quarto increpationem ad ipsum et revocationem; in quinto 
persecutiones et lapsum Ecclesie; in sexto et ultimo pronosticationem, 
vindictam et restaurationem Ecclesie.

	|2.~  ^Foresta~ -- Paradisus terrestris quem Deus plantavit.  ^Spessa 
et viva~ -- In nulla parte succisa vel arrida.  ^Viva~ -- Anima 
vegetabili non sensitiva.

	|6.~  ^Uliva~ -- Odorabat.

	|7.~  ^Aura~ -- Ventus naturaliter productus et lenis et suavis.  
^Mutamento~ -- Quia non potest esse ibi alteratio aeris, quia illuc non 
ascendunt vapores terrestres et grossi.

	|11.~  ^Parte~ -- Scilicet occidentale.

	|12.~  ^Prima~ -- Sole oriente.  ^Monte~ -- Scilicet paradisi.

	|13.~  ^Sparte~ -- Quia sine impetu.

	|14.~  ^Cime~ -- In ramis circumfluis.

	|15.~  ^Arte~ -- Mulcedinis cantus.

	|20.~  ^Chiassi~ -- Mons prope Ravennam.

	|21.~  ^Eolo~ -- Dicitur hic fuisse rex ventorum, quia in Sicilia 
regnavit ex ea parte que est cavernosa et ventis inpetuosa et in insula 
Strongille, cuius fumus ostendit quis fit ventus triduo successurus, ut 
Solinus ait.  ^Scilocco~ -- Ventus meridionalis.  ^Disciollie~ -- 
Licentiando mictit.  Dicitur enim quod Eulus tenet ventos ligatos in 
carcere et quem vult solvit et mictit sua licentia, ut ait Virgilius in 
primo libro ^Eneidos~, scilicet: <Vasto rex Eulus antro / luctantes 
ventos tempestatesque sonoras / imperio premit>, et infra: <Premere et 
lassas sciret date iussus habenas>.

	|33.~  ^Luna~ -- Propter densitatem arborum et ramorum supra 
circumfluentium.

	|40.~  ^Donna~ -- Quam supra sompniavit, que pro vita activa ponitur 
hic.  Et fingitur esse comitissa Matelda de Proventia que fuit 
nobilissima et elemosinaria patrimonii, nomen cuius ponitur infra.  
Ipsa donavit patrimonium beato Petro.

	|41.~  ^Fiore~ -- Per flores intelligo operationes virtuosas pro 
quibus fructus, idest merita, recipiuntur a Deo.

	|44.~  ^Sembiante~ -- Facie mostratur cordis secreta voluntas.

	|50.~  ^Proserpina~ -- Pluto, instigatione Veneris, circa montem 
Ethnam in Sicilia Proserpinam flores legentem rapuit et compressit.  
Ceres autem mater eius apud inferos eam comperiens, Iovis auxilium 
imploravit et responsum habuit eam ad matrem posse reverti, si nichil 
ibi gustasset.  Ascalaffus, Stigis filius, manifestavit Proserpinam 
mala Punica comedisse et conversus fuit propterea in bubonem.  Et 
nichilominus obtinuit a Iove quod Proserpina VI mensibus cum Plutone et 
totidem cum matre maneret.  Ascalaffus, licet veridicus, tamen invidus 
testis fuit.  Bubo videt in nocte et iste viderat in obscuro inferno, 
quasi nullus locus sit sine teste, tamen veritas odium parit.  Ideo 
sicut bubo omnibus avibus sic iste effectus est hominibus odiosus.  
Veritas fuit quod poete Plutoni nuptam volunt Proserpinam Cereris 
filiam -- Ceres grece gaudium dicitur --, ideo illam frumenti deam 
quod, ubi est plenitudo fructuum, gaudium habundat.  Proserpinam quasi 
segetem, idest terram radicibus perserpentem, accipiunt et per Plutonem 
intelligunt corpus terre; vel Proserpinam intellige lunam que manet VI 
mensibus absconsa pro maiori parte.

	|51.~  ^Primavera~ -- Tempus cum omnis ager producit herbas et flores.

	|62.~  ^Buon fiume~ -- Vel `bel'.

	|65.~  ^Traficta~ -- Dicitur quod Cupido stimulavit Venerem amore 
Adonis filii Mirre.  Unde Ovidius X ^Metamorfoseos~: <Namque faretratus 
dum dat puer oscula matri / inscius extanti destinxit arundine pectus>.

	|71.~  ^Elesponto~ -- Veritas est quod Frixis et Elles, filii 
Attamantis et Nubis, ut evaderent insidias novercales in navi in qua 
erat aries insignitus cum dote materna, aufugere festinarunt.  Sed 
Elles in mari decessit quod propterea dicitur Ellespontum.  ^Xerse~ -- 
Rex Persarum cum mille militibus armatorum Greciam agressus mare 
predictum ponte transivit.  Postea scafa piscatoria trepidus cum paucis 
refugit in Persas.

	|73.~  ^Leandro~ -- Abidos est insula in finibus Europe angusto et 
periculoso mari separata a Sestos Asie civitate, in qua habitabat Hero 
quam amabat Leander Abidonus, qui nocte natando per dictum mare ad eius 
concubitum accedere solitus erat, tandem suffocatus est ibi, quia amor 
cum periculo sepe concordat.

	|74.~  ^Mareggiar~ -- Quia tempore procelloso natare non poterat ad 
amicam.

	|78.~  ^Nido~ -- Et non pro patria, quia creatus est homo propter 
celum et in paradiso terrestri locatus, sicut aves in nido, ut inde 
volaret in celum per alas, scilicet bonas operationes.

	|80.~  ^Delectasti~ -- Psalmus LXXXXI: <Quia delectasti me, Domine, in 
factura tua et in operibus manuum tuarum exultabo>.

	|85.~  ^Foresta~ -- Hoc querit auctor unde procedat ventus quem 
sentiebat ibi, cum audisset a Statio supra cantu XXI quod ventus vel 
alteratio alia non erat supra portam purgatorii.

	|91.~  ^Piace~ -- Quia perffectissimus et nichil prestantius eo.

	|93.~  ^Arra~ -- Est argomentum et signum servande promissionis.  
^Pace~ -- Scilicet eterne glorie.

	|94.~  ^Difalta~ -- Idest defectus.

	|98.~  ^L'exalation~ -- Unde surgunt vapores, nubes, venti, aqua, 
grandines, nix et alia in aere.

	|100.~  ^Guerra~ -- Scilicet in illo paradiso.

	|102.~  ^Se serra~ -- A porta purgatorii supra.

	|104.~  ^Volta~ -- Scilicet primi mobilis none spere quod girum suum 
in XXIIII horis facit, semper ab oriente in occidentem et rapit omnes 
speras inferiores et aerem secum.  Et dicitur motus violentus et 
nichilominus planete faciunt cursum eorum rectum contrarium hinc, ab 
occidente versus videlicet orientem.

	|120.~  ^Schianta~ -- Ignorantur multe arbores per nos.  Nam nescimus 
que arbores sunt ille que nominantur in Daniele in ystoria Susanne, 
scilicet cinus et prinus.  Et ideo non debemus mirari si nescimus nomen 
et speciem arboris in qua prevaricavit Adam.

	|124.~  ^Certa~ -- Quem fontem posuit Deus ad irrigandum paradisum.

	|128.~  ^Peccato~ -- Quia ad salutem nostram debemus primo a peccatis 
discedere non tantum opere sed cogitatione, postea operari virtutes.

	|130.~  ^Leth@e~ -- Flumen purgatorii et interpetratur oblivio.

	|131.~  ^Euno@e~ -- Aliud flumen et interpetratur bona reductio.

	|136.~  ^Correllario~ -- Idest premii illatio vel circumlucida 
ostensio.

	|141.~  ^Sognaro~ -- Redarguit opiniones poetarum fingentium etatem 
auream fuisse tempore Saturni.

	|146.~  ^Riso~ -- Gaudium inducit comprehensio veritatis, vel quia 
deriserunt opinionem poeticam eorum.

