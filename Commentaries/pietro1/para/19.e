	|Proemio.~  <Parea dinanzi a me con l' ali aperte>.

	|40-45.~  Et respondetur ei, quod ille qui volvit sextam,
idest instrumentum, quo fiunt rotunditates, in extremo mundi et
hujus quartae habitabilis, idest circuivit littoribus Oceani, non
ita potuit disponere quando primi homines non male et defective
viderent et judicarent, unde oportuit filium ejus incarnari.

	|46-48.~  Item et Lucifer, qui speculabatur in ipsum
Deum, non potuit ita intueri, ut non minus bene judicium suum
daret, sicut dicit illa aquila.

	|58-63.~  Concludendo quod ipsa universitas spirituum
justorum, et etiam aliorum, tamquam minor natura ab ipso
principio, idest Deo, dependens, non potis est quod in Christo
respiciat profunditus quidquid ipse per se et in se decernit; ut
in mari contingit hominibus, qui vident in littore fundum, non in
pelago, et nihilominus ibi est fundum; et sic judicare in
praesenti dubio, est velle videre per mille milliaria cum visu
unius spannae longo.

	|70-77.~  Continuando se auctor ad proxime dicta,
dubitando de illo qui erit perfecte bonus in omnibus in India,
vel alibi, ubi de fide Christi notitia non habebitur, ubi erit
justitia condemnans eum?  Et hoc movet ibi in dubium, tamquam
signum integrale justitiae.

	|82-84.~  Et ideo ipse auctor, qui subtilizat, in hoc
merito dubitaret, si scriptura non adesset, dicens Mathaei 8.+o~
ibi: ^dico vobis quod multi ab oriente venient et recumbent cum
Abraham in regno coelorum, filia autem regni ejicietur in
tenebras.~  Item illud: ^mitte arcana Dei~ etc.  Et Marci 13.+o~
ibi: ^de die autem et hora nemo scit; non Angeli in coelo, non
filius nisi pater~; ergo multo minus et illi spiritus beati.

	|85-90.~  Igitur tenendum est quod quidquid summum bonum
agit, sit summum bonum, et respicit ubi nos non valemus judicare. 
Igitur ad propositum: si ille bonus homo Indus ita est virtuosus,
potest et credendum est in ipso spirare credulitatem fidei
Christi, et sic salvabitur, sicut et illi, quibus haec revelavit
antequam veniret Christus.  Ad hoc Apostolus ait: ^qui habent
scripturam Dei in cordibus suis.~  Et alibi: ^gentes quae legem
non habent, naturaliter, quae legis sunt, faciunt: ejusmodi legem
non habentes ipsi sibi sunt lex.~

	|106-108.~  Et sic multi christiani baptizati aqua, qui
tota die dicunt Christe, Christe, minus prope erunt quam certi
qui non cognoverunt Christum per illa argumenta, quibus non
cognoscimus.  De quibus Mathaei 7.+o~ ait: ^non omnis qui dicit
mihi Domine, Domine, intrabit in regnum coelorum, sed qui facit
voluntatem patris mei.~

	|109-111.~  Et isti christiani damnabuntur nomine in
judicio, qui sunt nomine et non re.

	|112-114.~  Et arguit: quid poterunt dicere Persi reges
contra reges christianos abjicientes justitiam?  De quibus
Salomon ait: ^quoniam cum essetis ministri regni illius, non
recte judicastis leges justitiae.~  Et Ippocras libro 6.+o~ ait:
^tunc enim ait Plato, beatum orbem terrarum, cum vel sapientes
regnare, vel reges sapientes sapere coepissent.~  Et Salomon
Sapientiae 6.+o~ ait: ^si delectamini sedibus et sceptris, o reges
populi, diligite sapientiam.~  Et alibi: ^quia cum rex sedebit
justus supra sedem, non adversabitur sibi quidquam malignum.~  Et
hoc, cum ille liber aperietur in judicio, de quo scribitur: ^vae
mihi misero, cum venerit illa dies judicii, et apertus erit
liber, in quo omnes mei actus praesente Deo recitabuntur, et
dicetur de me: ecce homo; et opera mea erunt ante oculos.~  Et in
Apocalipsi dicitur: ^nihil occultum quod non revelabitur....  Et
libri aperti sunt, et judicati sunt mortui.~  Et ex his, quae
scripta sunt in libris secundum opera eorum, quantus erit pudor
in peccatoribus, cum omnia erunt eis manifesta?  Et Jeremias:
^dabo vos in opprobrium sempiternum et ignominiam, quae numquam
delebitur.~  Dicit Huguccio super propheta dicente: ^deleantur de
libro viventium et cum~ etc. quod talis liber est notitia Dei et
praedestinatio.  Augustinus dicit quod est quaedam vis divina,
qua fiet ut unicuique opera sua bona vel mala in memoriam
reducantur.

	|115-117.~  In quo libro legentur, intra alia, opera
turpia Alberti regis Alamanniae de Austria, de quo dixi in
Capitulo VI Purgatorii, quomodo usurpavit regnum Pragae, scilicet
regnum Bohemiae mortuo Wenceslao, et ipsum contulit suo genero
duci Clarentiae.

	|118-120.~  Item dolus Philippi regis Franciae, qui supra
flumen Sennae, idest Parisiis, ubi currit per medium tale flumen,
monetam fecit falsificari, et mortuus est ab apro in venatione.

	|121-123.~  Item superbia regis Scotiae et Angliae.

	|124-126.~  Item opera mala illius Hispaniae et Bohemiae.

	|127-129.~  Item de parvo bene agere regis Karoli Ciotti
de Apulia.

	|130-132.~  Item avaritia Frederici regis Siciliae, ubi
Anchises Troianus mortuus est.

	|136-138.~  Item opera patrui et fratris ejus, scilicet
regis Maiolicae et regis Aragoniae.

	|139-141.~  Item rex Portugalliae, et Norvegiae, et
Rassae, qui facit fieri ducatos ut civitas Venetiarum,
cognoscentur.

	|142-144.~  Dicendo: o beatam fore Ungariam, si careret
praesentibus regibus, et Navarram, si tueretur se contra reges
Franciae eam regentes Pyrenaeo monte, quo dividitur a Gallia
illa.

	|145-148.~  Item dicit quomodo civitas Nicosiae et
Famagustae in regno Cypri conqueruntur; cujus regis armatura est
in parte leo, quod dicta bestia non se removet a flanco et latere
sinistro praesentium suorum regum, ut a bestiis quibusdam; in quo
flanco deferunt scutum pictum dicto leone.  Et haec pro hoc
Capitulo.
