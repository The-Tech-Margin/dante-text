	|1-6.  Quando colui che tutto il mondo alluma~.  Hoc
Capitulum continuando dicit auctor comparative ad nonam sphaeram
quomodo facti sunt illi spiritus relucentes.

	|37-40.~  Nominando inter praedictos justificatos et
beatos justos regentes et reges, David regem, cantorem
propheticum Spiritus sancti in suis psalmis.  Unde in primo Regum
dicitur, ex quo David unctus est in regem a Samuele: ^spiritus
Domini directus est a die illa in David.~

	|44.~  Item Trajanum, cujus anima prece Gregorii de
Inferno, ubi erat non definitive, ad corpus redivit, et
poenitentia acta salvatus est; de quo dixi in Purgatorio,
Capitulo X.

	|49-54.~  Item Ezechiam, de quo legitur Isaiae 38.+o~ qui
dum infirmaretur, Isaias dixit ei: ^haec dicit Dominus: dispone
domui tuae, quia morieris.~  Et tunc sese revoluto ad parietem
oravit plorando ad Dominum, dicens: ^obsecro, Domine, cum
ambulaverim coram te in veritate et in corde perfecto~ etc.  Unde
Dominus adjunxit ei quindecim annos.

	|55-57.~  Item Constantinum imperatorem, qui legibus et
justitia concessit pastori, de Roma exeundo, et ivit in Graeciam
apud Bizantium, et ibi fecit civitatem Constantinopolitanam.

	|61-63.~  Item regem Guilielmum de Sicilia, socerum
Henrici de Soapia, patris Frederici secundi.

	|67-68.~  Item Riphaeum Troianum, consortem Aeneae,
justissimum; de quo Virgilius:

     ^Addunt se socios Riphaeus et maximus armis~ etc.
        ^...Primusque Coroebus~
     ^Penelei dextra, Divae armipotentis ad aram,~
     ^Procumbit; cadit et Riphaeus justissimus unus~
     ^Qui fuit in Teucris, et servantissimus aequi.~

	|94-99.~  Et hoc approbandum est propter eorum virtutem
et bonitatem, Evangelio testante, Mathaei 11.+o~ ubi dicitur:
^regnum coelorum vim patitur, et violenti rapiunt illud,~ idest
virtuosi, ardua aggrediendo, quae sunt supra nos homines, et
adversa patiendo.  Unde Apostolus: ^per multas tribulationes
oportet nos intrare in regnum coelorum.~  Item a placitis
abstinendo.  Unde illud Ovidii:

     ^Est virtus placitis abstinuisse bonis.~

Et Joannis primo: ^quis est qui vicit mundum, nisi qui credit
quia Christus est filius Dei?~

	|118-129.~  De quo Riphaeo admirante auctore, illa aquila
idest integrale judicium justitiae, dicit ei quomodo divina
gratia aperuit illi adventum Christi et redemptionem nostram, et
sic christianus fuit in baptismo flaminis, in fide, charitate et
spe.  Et hae sunt illae tres dominae, de quibus dicit.  Ad hoc
ait Dionysius in libro Gerarchiarum, quod ^multi gentiles per
angelos reducti sunt ad Deum.~  Item dictus Trajanus prece
praedicta fuit salvatus.  Et sic Riphaeus venit ad Paradisum de
passuris pedibus, idest de hoc mundo; Trajanus de passis {v.
105}, idest de Inferno.

	|130-138.~  Dirigendo sermonem ad praedestinationem Dei,
dicendo: o quantum est remota a nostris oculis, idest judicio! 
Est enim praedestinatio gratiae praeparatio, idest Deus
praedestinans, cujus duo sunt effectus; scilicet justificatio in
praesenti, et beatitudo in futuro, et impossibile est
praedestinatos non esse beatos.  Et illi non sunt de numero
praedestinatorum, quorum virtutum insignia relinquunt: secus est
in obstinatis, quia bene possunt salvari.  Esto quod in
providentia Dei ab aeterno non sint reprobi; unde Apostolus ad
Ephesios ait: ^benedictus Deus, qui benedixit nos in omni
benedictione....  Sicut elegit nos in ipso ante mundi
constitutionem, ut essemus sancti et immaculati in conspectu ejus
in charitate.  Qui praedestinavit nos in adoptionem filiorum per
Jesum Christum.~  Thomas vero in Prima dicit, quod
^praedestinatio est quaedam ratio ordinis aliquorum in salutem
aeternam in mente divina existens; executio autem hujus ordinis
est passive quidem in praedestinatis, active autem est in Deo.~ 
Ad hoc idem Apostolus ad Romanos 8.+o~ ait: ^quos praedestinavit,
hos et vocavit, et quos vocavit, hos et justificavit.~  De hac
etiam praedestinatione movet quaestiones Augustinus, ut dicam in
Capitulo sequenti.

	|142-148.~  Dicendo auctor quomodo illi spiritus, dum ita
nominabantur, clarificabantur, hoc est, in gloria ibi, et in fama
hic, dum de eis recitamus virtuosa; comparando ita eas ut cantum
in sono musico.  Alia per te vide.
