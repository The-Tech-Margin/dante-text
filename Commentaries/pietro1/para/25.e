	|1-12.  Se mai continga che 'l poema sacro.~  Praemisso
exordio de coronatione sua poetica fienda congruentius postquam
Petrus etc. quasi dicat, quod approbatus est in fide, nunc etiam
in poesi;

	|43-47.~  fingendo de dicto consortio Apostolorum exire
sanctum Jacobum, et ipsum in virtute spei examinare, dicendo:
dic, quid est spes, et quanta est in te, et unde habuisti?

	|52-63.~  De his tribus punctis Beatrix assumit illud,
scilicet quanta spes sit in auctore; et ad id respondet, ut in
textu patet.  Ideo, dicendo, conceditur ei quod de Aegypto, idest
de statu servili mundano, veniat in Jerusalem, idest ad civitatem
coelestem, antequam militare, idest vita corporalis sit finita. 
Ad quod Augustinus de Civitate Dei 19.+o~ ^Jerusalem mystice
dicitur visio pacis, et finis nostrorum bonorum.~  Et David: ^te
decet hymnus, Deus, in Sion, et tibi reddetur votum in
Jerusalem.~

	|67-69.~  Ad alia duo puncta auctor respondet, ut in
textu, scilicet, quod spes est quoddam certum attendere de gloria
futura etc.  Ita enim definit Magister Sententiarum, dicens:
^spes est certa expectatio futurae beatitudinis, veniens ex Dei
gratia et ex praecedentibus meritis.~

	|70-75.~  Ad secundum dicit, quod spem habuit primo a
David dicente: ^sperent in te Domine.~

	|76-78.~  Et tu, Jacobe, in tuis Epistolis et Theodia,
ita dicta a ^the@os,~ quod est ^Deus,~ et ^dia~, quod est ^duo,~
quasi verba formata a Deo et prolata ab homine, dixisti ea, per
quae sic spero.

	|91-93.~  Respondendo quod spes promittit sibi quod ait
Isaias 61. dicens: ^in terra sua duplicia possidebunt.~  Et
Proverbiorum ultimo: ^omnes domestici ejus vestiti sunt
duplicibus.~

	|94-96.~  Et Joannes ejus frater in Apocalypsi 6.+o~ dicit:
^datae sunt illis singulae stellae albae, et dictum est illis ut
requiescerent.~  Quae figurant essentiam corporis et animae,
quarum unam habet jam beata anima, et aliam sperat, scilicet
corpus proprium.  Dicendo quod de spe ipse Jacobus ait, dum dicit
in epistola 2.+o~ ^Omne datum optimum, et omne donum perfectum
desursum est, descendens a patre luminum.~  Item arguit ex eo
quod Deus hos tres Apostolos elegit spiritualiter, et eos
assumpsit, scilicet, Petrum, Jacobum et Joannem, et duxit eos in
montem excelsum etc. ut in Petro fidem, in Jacobo spem, et in
Joanne charitatem denotaret.

	|100-102.~  De quo Joanne modo sequitur, quod apparuit
ibi splendens ut Sol; et ideo dicit quod si Cancrum, idest signum
Cancri, haberet unum talem crystallum, idest lumen, omnes noctes,
a medio Decembris usque ad medium Januarii, haberent unum alium
Solem, sicut signum Sagittarii, quod tunc in illis diebus currit
de die cum Sole tamquam in signo opposito dicto signo Cancri.

	|112-114.~  Qui Evangelista supra pectus Christi jacuit. 
Unde in Decretis dicitur: ^clangat tuba evangelica filius
tonitrui, idest Dei, quem Jesus amavit plurimum, qui de pectore
Salvatoris doctrinarum fluenta potavit.~  Item penes crucem datus
est in filium matri Jesu.  Qui Joannes de charitate examinavit
auctorem, ut sequitur.

	|127-129.~  Dicendo quomodo non ipse, sed Christus et
Virgo Maria in corpore sunt ibi solum.  Ad quod Augustinus:
^sanctissimum corpus, de quo Christus carnem assumpsit, vermibus
traditum esse consentire non valeo dicere, sed in coelo esse pium
est dicere.~
