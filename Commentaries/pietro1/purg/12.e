	|Proemio.~  <Di pari, come buoi che vanno a giogo>. 
Dividitur hoc Capitulum in duas partes.  In prima continuat se
auctor ad praecedentia; et hoc usque ibi:

     <Pi@u era gi@a per noi del monte volto>.

Ibi secunda et ultima, in qua facit digressionem ad secundum
circulum Purgatorii, et ad ejus introitum; et hoc usque in finem.

	|1-3.~  Ad primam igitur veniamus.  Dicit auctor
comparative, quod ut bos cum bove ad jugum vadit, ita ibat cum
illo spiritu, donec paedagogus suus voluit, idest ratio, quae in
persona Virgilii fingitur.  Dicitur enim paedagogus a ^ped@os~,
quod est ^puer~, et ^agag@os~, ductor; et ideo comparative auctor
dirigebatur a ratione, ut puer a magistro, ad videndum, idest ad
contemplandum frenum, quod nos debet refrenare et tenere, ne
opera superbiae agamus per effectum, sicut hucusque contemplatus
est, quae nos debet impellere ad ejus contrarium, scilicet ad
humilitatem.  Nam homo volendo se bene purgare, et removere se ab
aliquo vitio, debet effectum dicti vitii inspicere, et circa eum
argumentari per locum a contrariis; ut, si humidum est bonum,
ergo siccum, malum.

	|13-15.~  Et ideo hucusque vidit in pariete humilia, quae
sunt ab effectu bona; ergo superba opera, a contrario, mala. 
Item in se debet argumentari per locum a communiter accidentibus;
nam communiter accidit opera superba cadere in infimum: igitur ab
eis refrenare debemus nos infimando ea.

	|25-27.~  Et ideo auctor fingit in illo solo se videre,
idest contemplari, inductu Virgilii, idest rationis, hoc est ad
memoriam reducere, ad quid venit superbia Luciferi fulminati in
abyssum.

	|28-33.~  Item ad quid venit superbia Briarei gigantis,
et aliorum gigantium praeliantium cum Jove in Thessalia, idest in
contrata Phlegrae, et cum Thymbraeo Apolline, et Pallade, et cum
ejus filiis: qui omnes gigantes ibi mortui et fulminati fuerunt. 
Ad quod ait Statius in II.+o~:

     ^Non aliter, Geticae si fas est credere Phlegrae,~
     ^Armatum immensus Briareus stetit aethera contra.~
     ^Hinc Phoebi pharetras, hinc torvae Palladis angues~,
     ^Inde Pelethroniam praefixa cuspide pinum~
     ^Martis~ etc.

	|34-36.~  Item ad quid venit superbia Nembrot, qui fuit
principium regni Babyloniae; qui, ut legitur Genesi, Capitulo
10.+o~ e 11.+o~ cum venisset cum multis descendentibus Noe in
contrata in Oriente, quae dicitur Sennaar, dixit: ^faciamus
lateres et civitatem et turrim, cujus culmen pertingat ad
coelum.~  Unde Deus labia eorum confudit, et ideo dictum est
nomen ejus Babel, idest confusio, unde postea dicta fuit
Babylonia, quam postea Ninus et Semiramis ejus uxor muraverunt.

	|37-39.~  Item ad quid venit superbia Niobis filiae
Tantali et Plejadis, et uxoris Amphionis regis Thebarum; ex quo
Amphione suo viro habuit septem filios masculos et septem filias
feminas: quae videndo Latonam coli, quae solum ex Jove habebat
duos filios Apollinem et Dianam, seu Lunam, despiciebat eam
arrogantia et superbia, praecipiendo populis suis ne ei in templo
suo victimas sacrificando facerent.  Unde Ovidius in 6.+o~ de ea
sic ait:

     ^Constitit, utque oculos circumtulit alta superbos,~
     ^Quis furor auditos, inquit, praeponere visis~
     ^Coelestes?  aut cur colitur Latona per aras?~
     ^Numen adhuc sine thure meum est.  Mihi Tantalus auctor~
     ^Cui licuit soli superorum tangere mensas.~
     ^Ple,iadum soror est genitrix mea, maximus Atlas~
     ^Est avus, aethereum qui fert cervicibus axem.~
     ^Juppiter alter avus~ etc.

Et infra subdit:

     ^Digna Dea facies: huc natas adijce septem~,
     ^Et totidem juvenes, et mox generosque, nurusque.~
     ^Quaerite nunc habeat quam nostra superbia causam~,
     ^Quoque modo~ etc.

De quo Latona irata fecit quod Apollo ejus filius praedictos
septem filios Niobis letaliter sagittavit, Diana vero ejus etiam
septem filias occidit.  Quorum dolore dicta Niobe mortua est, et
in saxum conversa.  Unde et ibi ipse Ovidius ait:

     ^Felicem Niobem quamvis tot funera vidit,~
     ^Quae posuit sensum saxea facta malis.~

Et accipe saxeam, idest humilem.  Et sic ad figuram nostram.  Et
ideo allegorizatur Niobe, idest superbia: Latona, religio: Diana,
castitas.  Septem filii Niobis sunt septem actus superbiae in
mare, et septem filiae ejus septem actus superbiae in femina;
scilicet superbus pedum incessus, pectoris supinatio, manuum
gestus, linguae verbalis indignatio, nasi frontatio, supercilii
elevatio, oculorum semipatentia.  Et sic in proposito religio
creat sapientiam et castitatem, quae superbos actus habent
occidere.

	|40-42.~  Item ad quid venit superbia Saul regis, qui cum
esset devictus a Philistaeis, et mortuis Jonatha et Abmadab et
Melchisua ejus filiis in campo, cum ignominia effugit in montem
Gelboe, et ibi indignatione et superbia in propriam spatham
irruit.  Quo scito David ejus gener, qui erat cum Philistaeis,
quia dictus Saul inimicabatur ei, maledixit montem illum, dicens:
^montes Gelboe, nec ros, nec pluvia veniant super vos~; de quo in
primo Regum habetur.

	|43-45.~  Item ad quid venit superbia Aracnis filiae
Colophonii tinctoris, quae in texendo voluit superare Palladem,
Deam lanificii, sua arrogantia.  De qua Ovidius in 6.+o~ ait:

        ^...Non illa loco neque origine gentis~
     ^Clara, sed arte fuit: pater huic Colophonius Idmon~
     ^Phocaico bibulas tingebat murice lanas.~

Unde mitigando eam Pallas in forma incognita cujusdam vetulae,
ipsa Aracne magis superba efficiebatur.  Unde composuerunt
certare texendo: et Pallas texuit suam telam cum figuris dantibus
suam gloriam Deis; Aracne totum fecit contrarium, ex quo mutata
fuit in araneam.  Unde ipse Ovidius ait:

     ^Stamen, et antiquas exercet aranea telas.~

	|46-48.~  Item ad quid venit superbia Roboam, de quo in
tertio Regum legitur, qui dum post mortem Salomonis ejus patris
factus esset rex populi Israel, quidam cum multis Israeliticis
dixerunt ei: ^pater tuus durissimum jugum imposuit nobis, itaque
nunc imminue.~  Et consultis senioribus, idem consilium habuit. 
Consultis vero junioribus, respondit: ^minimus digitus meus
grossior est dorso patris mei... pater meus caecidit vos
flagellis, ego autem caedam vos scorpionibus.~  Quo audito
recesserunt, et cum furore lapidaverunt Aduram ejus senescalchum,
et dictus Roboam super curru quodam aufugit, et depressa est ejus
superbia et arrogantia.

	|49-51.~  Item ad quid devenit superbia Eriphilis uxoris
Amphiarai, quae causa jocalis habendi cujusdam repraesentantis
superbiam et arrogantiam, et quod nemo illud habuit quin male
procederet, insinuavit Argiae uxori Polynicis dictum suum virum
asconsum, ex eo quod recusabat ire in exercitum circa Thebas, ubi
praeviderat suam mortem; unde imposuit Alcmaeoni ejus filio ut
occideret eam, et sic fecit.  Unde Statius in 2.+o~ ait:

     ^Nec mirum: nam tu infaustos donante marito~
     ^Ornatus Argia geris, dirumque monile~
     ^Harmonies, longa est series~ etc.
        ^...hoc docti quamquam majora laborant~
     ^Cyclopes, notique operum Thelchines amica~ etc.

Et dicendo de eo qui primo habuit:

     ^Prima fides operi, Cadmum comitata jacentem~
     ^Harmonie, versis in sibila dira querelis,~
     ^Illyricos longo sulcavit pectore campos.~
     ^Improba mox Semele vix dona nocentia collo~ etc.

Quod monile etiam habuit Jocasta, inde Argia, inde Eriphile; et
omnes, quotquot illud monile habuerunt, infortunium passae sunt
propter hoc monile.  Unde de Eriphile concludit Statius:

     ^Digna quidem, sed quid miseri decepta mariti~
     ^Arma?  quid insontes nati meruere furores?~

	|52-54.~  Item ad quid venit superbia Sennacherib regis
Assyriorum, de quo legitur in II.+o~ Paralipomenon 32, et Regum
IV in fine; qui dum sua superbia Jerusalem obsideret, Ezechias
oravit ad Deum, et factum est quod una nocte venit Angelus
Domini, et de gente Sennacherib occidit centum octoginta quinque
millia.  Et cum in mane surrexisset, et videret corpora eorum,
recessit; et cum venisset in terram Ninive, et oraret in templo
Nesroch Deum suum, Andramelech et Sarasar filii ejus percusserunt
eum gladio, fugeruntque in terram Armeniorum, et regnavit
Asarhaddon filius pro eo.

	|55-57.~  Item ad quid venit superbia Cyri regis Medorum,
qui dum dimicatus et victus esset per Tamyrim reginam Scytharum
in tranxitu Araxis fluminis fecit eum decapitari, et caput in
vase sanguinis poni, dicendo: ^sanguinem sitisti, sanguinem
bibe.~

	|58-60.~  Item ad quid devenit superbia Olophernis ducis
Nabuchodonosor, de quo habetur Judith 11.+o~ e 12.+o~ e 13.+o~
Capitulis, qui dum obsideret civitatem Betuliae et conduxisset
eos de dicta civitate fame juxta montem quemdam, quaedam vidua
pulcherrima nomine Judith de populo Israelitico exivit de
civitate, et ivit versus exercitum Olophernis, quae visa per
hostes, capta et conducta ad Olophernem, qui in sero diligendo
eam fecit convivium et ebriatus est.  Et dum dormiret solus cum
ea in tentorio, praedicta Judith amputavit ei caput, et posuit in
sacculo, et exivit, dicendo custodibus quod Olophernes mittebat
eam ad civitatem, et ivit et ostendit, et dixit quod fecerat, et
exiverunt Israelitici, et devicerunt exercitum cum dicto capite
super quadam hasta.

	|61-63.~  Item ad quid venit superbia Trojanorum, de
quorum excidio lege Virgilium in 2.+o~ Aeneidos.  Quibus
depressionibus visis, exclamat contra homines, cur ab istis
superbiis non discedunt.  Ad quod Bernardus ait in Sermonibus
suis: ^o viri, o indurati filii Adam, qui pro vilibus sarcinis
multas pretiosas res expendistis.~  Et haec pro hac parte.

	|73-83.~  Ad secundam et ultimam partem dicit, quomodo
perambulato circulo, in quo superbia purgatur, hoc est, se
purgato et remoto a tali vitio secundum motum angelicum et
judicium conscientiae, quod in forma angeli fingit verisimiliter
propter abstinere a peccatis, quod est angelicum; qui cum motu
alarum habet nos mundare, et in bono et recto proposito nos
facere elevari et perseverare, ut volemus leves ut ipsi ad
coelum, fingit se reperire angelum, idest dictum judicium
conscientiae, et relevare eum a peccato superbiae, et dirigere
ipsum ad vitium invidiae purgandum, et sic ad secundum circulum
Purgatorii.

	|100-105.~  Faciendo comparationem de via illa ad
Ecclesiam sancti Miniati juxta Florentiam imminente super quodam
ponte dictae civitatis, qui dicitur Rubaconte, ubi facti fuerunt
certi gradus in forma scalarum, ut repentia montis posset
ambulari.  Et hoc dicit quod factum fuit tempore, quo non
curabant cives illi ad singularia lucra, ut faciunt hodie circa
diminutionem mensurarum et quaternorum, sed ad comune bonum;
ideoque vocat eam bene rectam et conductam, ironice subaudi.  

	|110.~  Fingendo se audire illud angelicum verbum
cantare: ^beati pauperes spiritu, quoniam ipsi coelum
possidebunt~; quod est contra invidos.  Et ibi finis.
