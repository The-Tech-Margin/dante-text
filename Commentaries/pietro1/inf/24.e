	|Proemio.~  <In quella parte del giovinetto anno>.  Hoc
Capitulum cum sequenti dividitur in quatuor partes.  In prima
facit exordium suum; et hoc usque ibi: <Noi discendemmo il ponte
dalla testa>.  Ibi secunda, ubi tractat de poena septimae
bulgiae, et de specie prima furum et latronum; et hoc usque ibi
in sequenti Capitulo: <Mentre che s@i parlava, ed ei trascorse>. 
Ibi tertia, in qua tractat de secunda specie furum; et hoc usque
ibi: <Come ramarro sotto la gran ferza>.  Ibi quarta et ultima,
in qua dicit de tertia specie; et hoc usque in finem sequentis
Capituli.

	|1-3.~  Ad primam auctor exorditur ad praecedentia, quod
dum est tempus in quo Sol crines, idest radios, unde Virgilius:
^Aetherea tu forte plaga crinitus Apollo~, sub signo Aquarii
temperat etc.

	|46-48.~  Cum moralitate illa, quod sedendo in plumis
etc.  Ad quod Seneca ait: ^ut aliquid auri extrahamus, terras
pervertimus, locaque lustramus; ut virtutem aucupemus et famam
scrutari pectus oportet.~  Alia, ut plana, per te vide.

	|79-81.~  Ad secundam veniendo, evidentialiter est
considerare circa istam septimam speciem fraudis.  Ad quam modo
respicit speculatio poetica nostri auctoris, scilicet actus
furandi; quod triplex furum et latronum qualitas.  Nam quidam
fures sunt in continuo affectu et proposito furandi; et
indistincte, cum occurrit eis res apta vel non ad furandum et
subtrahendum, furantur.  Quidam alii non sunt sic in continuo
proposito et affectu, sed si res appareat apta furto,
indeliberate furantur. Quidam alii sunt, qui in continuo affectu
et proposito sunt furandi, nec si res eis occurrat apta furto,
furantur, sed cum delectatione arguendo pro et contra in animo,
et victa ratione ab appetitu, furantur.

	|85-90.~  Simulando numerum illorum serpentum ad illos,
de quibus ait Lucanus, dum dicit de Catone et ejus gente in Libya
proficiscente:

     ^Chersydros, tractique via fumante chelydri,~
     ^Concolor exustis, atque indiscretus arenis,~
     ^Ammodytes; spinaque vagi torquente cerastae,~
     ^Et gravis in geminum surgens caput amphisbaena;~
     ^Et natrix, violator aquae, iaculique volucres.~

	|91-92.~  Sic enim figurare auctor vult primo, quod tales
continui fures nudi sunt fama et rebus.

	|93.~  Et tangit de lapide illo dicto elitropia, ab
^elios~, quod est ^sol,~ et ^tropos,~ conversio; et est viridis
et de rubeo dispersus.  Et dicitur quod si madeat succo cichoreae
herbae, quam dicimus mirasolem, fallit visum adeo, quod qui habet
eam, tunc non videtur.

	|94-96.~  Serpentes eos insultantes, et eos ligantes et
pungentes, sunt eorum motus ad talia eos compellentes.

	|97-105.~  Inde cinis fiunt et renascuntur; hoc est, quod
consumato uno affectu et actu furandi, et mortificato in cinere,
idest in tam vili et destructa vita et dubia, subito reviviscunt
ad aliud furtum faciendum, donec furtis finiantur.  Ad hoc etiam
Lucretius, figurando jecur Tityi vulturibus in Inferno esse datum
laniandum et laniatum semper renasci, ex eo quod Latonam de
stupro interpellavit.  Et hoc, quod libidine semel peracta, etiam
taliter iterum resurgit.

	|106-111.~  Per primos quidem tales habituatos ad
furandum, fingit auctor ire nudatos, plenos serpentibus, et
cinerem effici, et subito renasci, ut avis illa, quam magni
sapientes dicunt renasci, quae dicitur phoenix.  Inter quos est
Ovidius dicens:

     ^Una est quae reparet, seque ipsa reseminet ales,~
     ^Assirii Phoenica vocant; nec fruge nec herbis,~
     ^Sed thuris lacrymis, et succo vivit amomi.~
     ^Haec ubi quinque suae complevit secula vitae,~
     ^Ilicis in ramis, tremulaeque cacumine palmae,~
     ^Unguibus et duro nidum sibi construit ore.~
     ^Quo simul ac casias et nardi lenis aristas,~
     ^Quassaque cum fulva substravit cinnama myrrha,~
     ^Se super imponit, finitque in odoribus aevum.~
     ^Inde ferunt totidem, qui vivere debeat annos,~
     ^Corpore de patrio parvum phoenica renasci.~

	|112-118.~  Simulando tales cadere ut cadunt aliqui vi
daemonis, vel oppilationis.  Unde in Decretis dicitur, quod
daemon non intrat animam alicujus, sed propter humorem
melancholicum ex divina permissione fatigare potest corpus; et
haec dicitur vexatio.  Est alia species talis casus, quae dicitur
epilepsis, quae interdum causatur a defectu medullae, et dicitur
energumenus.  Alia species illorum, qui cadunt turbatione
spirituali, quae dicitur cardiaca; et de hac hic loquitur.

	|124-126.~  Vanni Fucci bastardus fuit filius domini
Fucci de Lazaris de Pistorio, qui furto spoliavit ecclesiam
cathedralem suae terrae.

	|145-150.~  Et praedicit quod pars Blancorum de Pistorio
et de Florentia erit devicta in campo Piceno.  Nam Mars, idest
dispositio bellica, trahit Moroellum de Malaspinis in Capitaneum
ad hoc de Valle Macra, ubi morabatur.  Et haec pro hoc Capitulo.
