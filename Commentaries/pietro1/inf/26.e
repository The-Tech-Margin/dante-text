	|Proemio.~  <Godi, Firenze, poich@e sei s@i grande>. 
Dividitur hic cantus in duas partes.  In prima proemizat ad
praecedentia; et hoc usque ibi: <Noi ci partimmo, e su per le
scalee>.  Ibi secunda et ultima, ubi tractat de octava bulgia et
ejus paena; et hoc usque in finem.

	|1-6.~  Ad primam igitur auctor ironice de Florentia sic
loquitur, ut dicit, scilicet quod gaudere debet etc.  Nam ironia
est figura cum quid per derisionem, idest per contrarium,
dicitur.

	|7-9.~  Dicendo, si circa mane verum sit id quod
somniatur, Ovidio dicente in Epistolis ibi:

     ^Jamque sub aurora, jam dormitante lucerna,~
     ^Somnia quo cerni tempore vera solent,~

sentiet de eo quod terra Prati, sibi vicina per decem milliaria,
nedum aliae ei augurant, et forte jam evenit, attentis
conflictibus, obsidionibus, alluvionibus, et similibus sinistris,
quae a tali tempore citra passa est; et utinam cessaverint
peccata ibi, propter quae talia sunt.  Modo quia hic et alibi
iste auctor tangit de somniis, instemus aliqualiter circa talia. 
Quod somnia nihil sunt, testatur Salomon Ecclesiastici XXXIV.+o~
ita dicens: ^somnia extollunt imprudentes...multos enim errare
fecerunt.~  Et alibi: ^ubi multa somnia, ibi plurimae vanitates.~ 
Et illud Catonis: ^somnia ne cures~ etc.  Item e contra, quod
sint aliquid, videtur attestari sacra Scriptura in Genesi,
Capitulo 41. ubi de somnio Pharaonis interpretato a Josepho
dicitur.  Item de somnio facto per Nabuchodonosor, ut Danielis
secundo Capitulo.  Item in Mathaei Capitulo 2.+o~ ubi apparuit
Angelus in somniis Josepho.  Item Valerius in primo dicit uxorem
Caesaris mortem ejus in somnio praevidisse.  Item similiter
Alexandrum in somnio praevidisse Cassandrum eum occisurum cum
multis aliis.  Quid ergo dicemus?  Dicitur quidem secundum
Augustinum in libro de spiritu et anima, quod quinque sunt genera
visionum, scilicet, oraculum, visio, somnium, insomnium, et
phantasma.  Oraculum est quando alicui sanctae personae Deus vel
Angelus apparet; vel cum voluntas Dei per hominem nuntiatur. 
Unde dicitur in Daniele, quod Balthassar vidit digitos
corporaliter scribentes, ^Mane, Thecel, Phares,~ idest, mortem
ejus et regni sui.  Et fit, ut fiat, vel evitetur aliquid, ut in
Josepho Mathaei 2.+o~ Visio est, cum id quod quis videt, eo modo
quo ei apparet, evenit; uti in Adrasto rege somniante duas suas
filias esse raptas, ab uno leone unam, et ab uno capro aliam; et
in mane vidit Tydeum et Polynicem bellantes, cum indumentis
pellium dictorum animalium, et eis postea contulit in conjuges
eas, ut ait Statius in libro Thebaidos.  Somnium est figuris
tectum, et absque interpretatione intelligi non potest, et ut
dicit Gregorius in suo Dialogo: ^somnium multiplex evenit;
interdum propter ventris plenitudinem et vanitatem, et capitis
exinanitionem, et haec non sunt attendenda; interdum propter
illusionem Daemonum.~  Unde Job VII.+o~ ait: ^terrebis me per
somnia.~  Nam Diabolus cupidis hominibus prospera, timidis
adversa per somnia ingerit, ut magis eos afficiat, ut ipse
Gregorius ait: ^et ideo sanctos, quos vigilando tentare non
valet, tentat gravius per somnia dormiendo.~  Et propter hoc
Christus suadebat discipulis: ^vigilate, ne intretis in
tentationem.~  Et dicit Thomas de Aquino, quod ipsum somnium fit
interdum revelatione tantum, ut in Josepho dicente Genesi,
Capitulo 37.+o~, fratribus suis: ^audite somnium meum, quod vidi.~ 
Interdum cogitatione et revelatione, ut de Nabuchodonosor, cui
dixit Daniel: ^somnium tuum et visiones capitis tui in cubile tuo
hujuscemodi sunt.~  Quod postea disserens Daniel a radice
cogitationis inchoavit dicens: ^tu, rex, in strato tuo coepisti
cogitare~ etc.  Et in hoc membro potest loqui auctor noster
cogitando et praevidendo opera prava Florentinorum, et maxime in
hora matutina, dum anima nostra ab omnibus officiis carnis, idest
a sensibus corporeis est libera.  Insomnium est, quando id, quod
fatigaverat vigilantem, ingerit se dormienti, ut cibi cura vel
potus.  Et hoc diversimode; nam collerici citrina, sanguinei
rubra, flegmatici nigra.  Phantasma est, quando quis vix dormire
incipit, et adhuc vigilare se aestimat, et respicit varia.  In
cujus genere est ephialtes, quae dicitur gravare nos; quae revera
est fumositas a stomacho ultra corde ascendens ad cerebrum, et
ibi opprimens vim animalem.  Solet addi sextum genus, quod
dicitur excessus mentis, seu extasis, ut in Paulo rapto usque ad
tertium coelum; et ut de Democrito legitur, qui dum semel sederet
in horto, peregre ejus spiritus profectus est ad contemplationem
coelestium, et adeo quod apertis oculis non videbat capras ibidem
caules pascentes.  Et haec pro hac parte.

	|25-30.~  Faciendo deinde comparationem lucciolarum, quam
per te vide.

	|31-33.~  Ad secundam et ultimam dicit auctor, quod in
octava bulgia repperit animas in flammis cruciari, ut dicitur in
textu; hoc est ita contemplando in hac sua rationabili
investigatione circa species fraudum venit ad octavam speciem,
quae consistit in his, qui consulendo et suggerendo callidissime,
idest astute, alicui consilia praebent, et de quibus ait Salomon
dicens: ^qui dissimulat injurias, callidissimus est.~  Quorum
linguae sunt, ut ait David: ^sagittae potentis acutae cum
carbonibus desolatoriis.~  Et haec etiam dicit lex: ^fraudis
interpretatio non ex eventu dumtaxat, sed ex consilio quodam
desideratur~.  Ideo allegorice fingit tales passionari in igne. 
Nam, sicut ex una favilla potest destrui tota civitas incendio,
ita uno verbo et uno consilio.  De quibus perpendens Jacobus in
III.+o~ Cap.+o~ suae Epistolae ait: ^ita et lingua modicum quidem
membrum est, et magna exaltat.  Ecce quantus ignis quam magnam
silvam incendit! Et linguae ignis est...et inflammat rotam
nativitatis nostrae~.  Nam ut scribitur in Decretis: ^periculose
se decipiunt qui aestimant eos tantum homicidas esse, qui manibus
homines occidunt, non potius eos, per quorum consilium.~  Nam
Judaei Christum non manibus propriis occiderunt, sed tamen ejus
mors eis imputatur, quia lingua sua occiderunt dicendo,
consulendo, et cridando: ^crucifige, crucifige.~  Et in hoc
Evangelistae concordant, in quorum uno dicitur, quod in hora
tertia mortuus est Christus, in alio, in sexta: quia in hora
tertia lingua, in sexta, cruce occisus potest dici.  Et ad hoc
Psalmista ait: ^filii hominum dentes eorum arma et sagittae,
linguae eorum gladius acutus.~  Dicendo deinde auctor quod ejus
ingenium admodo plus refraenabit, his consideratis et visis, et
audito etiam Psalmista dicente: ^appone ori meo custodiam, et
ostium circumstantiae labiis meis.~  Et esto quod dictus ignis
infernalis spiritualiter et allegorice pro ipso colore et astutia
consulendi sumi possit, tamen pro corporali igne infernali tolli
et intelligi potest.  Nam dicit Augustinus in 21.+o~ de civitate
Dei: ^gehenna infernalis corporeus ignis erit, et cruciabit
corpora damnatorum et daemonum~.

	|34-39.~  Item ad currum Eliae dicitur in IV.+o~ Regum,
quod cum Elias propheta senuisset, Deus revelavit ei quod volebat
transferre ipsum ad paradisum delitiarum tali die, et iret trans
Jordanem.  Quo facto dictus Elias raptus fuit a curru igneo et
elevatus ad coelum.  Tunc Eliseus ejus discipulus respiciens, qui
etiam veteranus erat, nil videbat nisi ignem; et recepto ibi
spiritu prophetiae, remeabat ad terram Bethlehem.  Contra quem
Eliseum certi pueri improperantes et nugantes de eo clamabant:
^ascende, calve, ascende, calve.~  Qui tunc eis maledixit, et
statim duo ursi egressi sunt de saltu, et quadraginta duos de
dictis pueris consumpserunt.

	|52-56.~  Inde nominat illos duos astutissimos graecos,
scilicet Ulixem regem Ithacae, et Diomedem regem Calydoniae,
ibique eos simul fingendo in una flamma bifurcata comburi
sociatos, ut vivendo sociati talia consilia astuta et simul
malitiosa opera exercebant.  Comparando illam flammam loco pyrae
in qua Etheocles et Polynices fratres, et filii Oedipi regis
Thebanorum, fili Laji, qui discordes praeliati ad invicem, mortui
sunt et positi in rogo, more antiquo; et tunc divisa est flamma
in duas partes.  Unde Statius de hoc ait:

     ^Ecce iterum fratres, primos ut contigit artus~
     ^Ignis edax, tremuere rogi, et novus advena tristis~
     ^Pellitur, exundant diverso vertice flammae.~

Et Lucanus describens prodigia Romae ait:

     ^Latravere canes.  Vestali raptus ab ara~
     ^Ignis, et ostendens confectas flamma latinas~
     ^Scinditur in partes, geminoque cacumine surgit,~
     ^Thebanos imitata rogos.~

	|57-60.~  Faciendo loqui Virgilium auctor et dicere
aliqua de operibus eorum, et quare ita crucientur.  Et incipit
dicere astutiam et malitiam eorum tractatam circa equum aeneum
fabricatum per Epeum fabrum, testante Virgilio ibi: ^Et Menelaus
et ipse doli fabricator Epeus.~  In quo equo absconsi erant
quingenti Graeci.  Dares vero et Dictys, historici magni
Graecorum et Trojanorum, dicunt fuisse hoc quod Graeci
introierunt inductu et proditione Aeneae et Antenoris per portam
Trojae, ubi erat signum equi.  Nam scribunt quod Polidamas filius
Antenoris de nocte ibat ad Graecos, et redibat in proditione
Trojanarum.

	|61-62.~  Item plorant praedicti Ulyxes et Diomedes
tractatum et fraudulosam astutiam et artem, quam invenerunt in
reperiendo Achillem transmissum et absconsum inter filias regis
Lycomedis in Scyro in forma muliebri, ex eo quod fatatum erat eum
debere mori in exercitu Trojae et obsidione.  Ideo mater ejus
domina Thetis eum ita misit: et Ulyxes et Diomedes illuc euntes,
immaginative oblatis donis dictis filiabus dicti regis
spectantibus ad feminas et spectantibus ad mares, Achilles
accepit virile donum, per quod cognitus est.  Verum cum jam
ingravidasset majorem dictarum sororum, nomine Deidamiam, eam
sibi accepit in uxorem, et inde recessit, et ultimo interfectus
per Paridem extitit.  Et hoc est quod dicit, quod adhuc dolet
dicta Deidamia de Achille propter dictos Ulixem et Diomedem.  De
quo Statius in suo Achilleidos ait plene.

	|63.~  Item de Palladio dicit. Palladium enim erat idolum
consecratum Palladi, quod Trojani dicebant lapsum coelo, cui
templum Palladis fecerunt, et in eo erat scriptum, quod Troja non
poterat capi, nisi auferretur dicta imago.  Ideo custodiri valde
fiebat per Trojanos, nec licebat videri nisi a sacerdotissa
Palladis.  Unde Lucanus: ^Trojanam cui fas soli vidisse~ etc.  Et
tractatu dictorum Ulyxis et Diomedis, custodibus interemptis,
ablatum est.  Unde Virgilius ait:

     ^Omnis spes Danaum, et coepti fiducia belli,~
     ^Palladis auxiliis semper stetit.  Impius ex quo~
     ^Tydides sed enim, scelerumque inventor Ulyxes,~
     ^Fatale adgressi sacrato avellere templo~
     ^Palladium, caesis summae custodibus arcis.~

	|90-93.~  Et licet Dictys et Ovidius de Tristibus
scribant Ulyxem mortuum et incognite sagittatum per Telegonum
ejus filium naturalem, quem habuit de Circe infrascripta, tamen
iste auctor fingit eum esse mortuum per hunc modum, per quem
fingit nunc ejus umbram recitare, motus ex illo quod dicit
Horatius de eo sic:

     ^Dic mihi, Musa, virum captae post tempora Trojae~
     ^Qui mores hominum multorum vidit et urbes.~

Dicendo quod postquam discessit a Circe etc.  Circe, prout
recitant auctores, fuit quaedam domina pulcherrima, morans in
insula quadam juxta Cajetam, ita nominatam ab Aenea propter ejus
nutricem nominatam Cajetam, ut ait Virgilius in VII.+o~ ubi
incipit:

     ^Tu quoque litoribus nostris, Aeneia nutrix,~
     ^Aeternam moriens famam, Cajeta, dedisti,~
     ^Et nunc servat honos sedem tuus, ossaque nomen.~

Et subdit: ^Proxima Circeae raduntur litora terrae.~  Et homines
illuc venientes suis poculis et carminibus in diversas feras et
bestias convertebat, ut fecit de sociis ipsius Ulyxis.  Unde
Virgilius, describens de eo loco, dicit Aeneam audisse ibi
vicinum haec, dicens:

     ^Hinc exaudiri gemitus iraeque leonum~
     ^Vincla recusantum et sera sub nocte rudentum,~
     ^Saetigerique sues, atque in praesepibus ursi~
     ^Saevire, ac formae magnorum ululare luporum;~
     ^Quos hominum ex facie Dea saeva potentibus herbis~
     ^Induerat Circe in vultus ac terga ferarum.~

Et Boetius:

     ^Vela Neritij ducis~
     ^Et vagas pelago rates~
     ^Eurus appulit insulae,~
     ^Pulcra qua residens dea~
     ^Solis edita semine~
     ^Miscet hospitibus novis~
     ^Tacta carmine pocula.~

Et Ovidius:

     ^Sole sata Circe variarum monstra ferarum~
     ^In Circes odium sociis spoliavit Ulyxem~.

Et quare dicatur filia Solis dixi supra in XII.+o~ Capitulo.  Item
etiam Augustinus ad hoc ait in XVIII.+o~ de Civitate Dei, Varronem
dicere istam Circem socios dicti Ulyxis mutasse in bestias.  Sed
an fuerit fictio, vel veritas, nescio.  Tamen per locum a simili
posset verificari ex hoc, quod dictus Varro, ut ait ipse
Augustinus, dicit quod certi Arcades sorte inducti transnatabant
quoddam stagnum, et in lupos convertebantur, et cum aliis feris
ibi vivebant, et si carnem humanam infra novem annos minime
comedebant, eodem renatato stagno homines reficiebantur.  Item
dicit quod etiam fuerunt in Italia mulieres quaedam adeo magicae,
quod viatores in jumenta convertebant.  Isidorus dicit hanc
Circem famosissimam donnam fuisse.

	|94-99.~  Dicendo quod nec dulcedo filii sui Telemachi,
nec pietas patris nomine Laertis, nec amor Penelopis uxoris ejus,
potuit ab hoc eum retinere.  Et nota quod magis filiis, inde
patri, postea uxori inclinamur.  Ad haec Virgilius in persona
Aeneae fugientis excidium Trojae ait:

     ^Eripis, ut mediis hostem in penetralibus, utque~
     ^Ascanium, patremque meum, juxtaque Creusam~ etc.

Unde Ovidius in persona Penelopis ait:

     ^Tres sumus imbelles numero, sine viribus, uxor,~
     ^Laertesque senex, Telemachusque puer~.

	|103-111.~  Modo recitat haec Ulyxes, forte occultando
aliam mortem suam superdictam, quod discedens ab ista Circe vidit
utrumque litus, scilicet maris Oceani et Mediterranei a Tripoli
de Barbaria per totam Siriam in Settam.  Item per Siciliam, per
Corsicam, et Sardiniam, ac Majoricam usque in Hispaniam, ad
Sibiliam, et ad terras Marrocchi; et procedendo venit ad Gades
insulas silvestres ultra Hispaniam in occidentem, a quibus mare
illud dicitur Gaditanum: ubi primo ab Oceani mari limen aperitur
fine Baeticae provinciae dirimentes Europam ab Africa, divisae a
terra continenti CXX passibus secundum Isidorum Ethymolog.  Ac
etiam ibi posuit Hercules columnas, significantes ibi esse finem
terrae habitabilis.  Et hoc secundum Senecam in tragoediis, qui
ait: ^terra Gadum deficit~ etc.

	|112-117.~  Dicendo quomodo oravit ad socios, quatenus
cum eo ire et procedere deberent causa experientiae. Unde
scribitur per quemdam auctorem ad idem: ^interdum expedit patriam
negligere, ut sapientiam quis possit adquirere.  Ulyxes Ithacus,
nisi hoc fecisset, in laboribus propriis latuisset; cujus
sapientiam hic maximi Homeri carmen nobile asseruit, quod multas
civitates et populos circuivit.  Dum illi sunt prudentiores
habiti semper, qui multorum hominum sunt conversationibus
eruditi.  Nam natura humana, sicut duris laboribus instruitur,
ita per otia torpentia fatuatur.~  Et quod dicit, quod sequantur
eum post solem sine gente, scilicet ad partem illam, quae sub
nobis est, ubi nulla est gens.  Unde Augustinus in XVI.+o~ de
Civitate Dei dicit: ^nimis absurdum est ut dicatur aliquos
homines ex hac in illam partem, Oceani immensitate trajecta,
navigare ac pervenire potuisse; ut etiam illic ex uno homine
primo genus institueretur humanum.~  Alia per te vide.
