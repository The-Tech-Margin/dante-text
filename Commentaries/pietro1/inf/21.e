	|Proemio.~  <Cos@i di ponte in ponte altro parlando.>  In
hoc Capitulo, absque divisione, auctor sua sollicita
investigatione suum hoc poema proseguendo, dicit de fraude
baratteriorum tam in ludendo existentium, quam judicando,
administrando.

	|8.~  Fingendo eos in pice bullire, ut figuret eorum
denigratam vitam in calliditate et deceptione bullientem, et
statum eorum tenacis et implicitae cupiditatis.  Hoc etiam credo
Salomonem respexisse, dum dixit: ^qui tetigerit picem,
coinquinabitur ab ea.~

	|47-51.~  Daemones vero, quos fingit ita eos
infigere, figurant eorum motus et affectus spoliantes eos et
infigentes eos in talibus operibus et occultis machinationibus.

	|95.~  Caprona, castrum in territorio Pisano.

	|112-114.~  Et nota quod auctor ostendit in hoc Capitulo
Christum crucifixum fuisse in medio Martii, in aetate annorum
XXXIV, et hoc opus incoepisse in medio dicti mensis MCCC.

	|137-139.~  Dicendo in fine quod fecerunt illi Daemones,
ut de ano etc. ut ostendat turpes mores et actus horum talium. 
Et excusatur talia dicere ut poeta, cujus est inducere aliquid
virtuosum per aliquam indecentem repraesentationem, ut ait Thomas
in primo Posteriorum.
