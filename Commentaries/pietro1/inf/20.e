	|Proemio.~  <Di nuova pena mi convien far versi>. 
Dividitur hoc Capitulum in duas partes.  In prima tractat de
poena quartae bulgiae; et hoc usque ibi: <Poscia che'l padre suo
di vita uscio>.  Ibi secunda, ubi nominat certos, describendo
originem civitatis Mantuae.  Et hoc usque in finem Capituli.

	|10-15.~  Ad primam igitur fingit se invenire umbras
divinatorum ita revolutas, ut dicit.  Hoc enim figurat quod nos
homines, qui ad praeterita et praesentia solum possumus et
debemus habere vultum intellectus, si ipsum ad futura etiam
habere volumus, nos ultra formam et esse nostrum naturale
extendere conamur, sic merito obliquamur, quod sit solum Dei
futura praescire, et qui in sua contemplatione etiam Angelos illa
praescire facit.  Ad quod ait Isaias dicens: ^priora et novissima
nuntiate mihi, et dicam quod Dii estis.~  Et Lucanus in tertio
ait:   

     ^...Sortis Deorum~
     ^Ignarum mortale genus.~  

Et alibi:

     ^Sortilegis egeant dubii, semperque futuris~
     ^Casibus ancipites.~

Et in primo Regum, Capitulo XVI, dicitur: ^non enim videt homo
nisi ea quae patent: Dominus autem intuetur cor~.  Et loquitur
ita contra astrologos, sicut contra ariolos, et sortilegos, et
divinatores, secundum Augustinum in 5.+o~ de civitate Dei et in 7.+o~
ubi dicit: quod si astrologi interdum vera praedicant, fit
instinctu spirituum non bonorum, quorum cura est has falsas et
noxias opiniones de astralibus factis inserere humanis mentibus
atque firmare.  Et alibi dicit: ^et haec est veritas magicarum
artium ex traditione malorum angelorum.~  Et in Levitico Capitulo
XIX.+o~ dicitur: ^non declinetis ad magos, nec ab ariolis aliquid
sciscitemini.~  Et in Deuteronomio, Capitulo XVIII.+o~ dicitur:
^nec sic maleficus nec incantator, nec pythones consulat, nec
divinos, aut quaerat a mortuis veritatem.~  Et si quando tales
dicunt verum, dicit Augustinus quod est de permissione Dei, ut
probet qualem fidem habeamus in eo.  Unde in Deuteronomio,
Capitulo XIII.+o~ dicitur: ^si surrexerit in medio tui propheta,
et somnium vidisse se dicat, et praedixerit aliquid et evenerit,
et dixerit: eamus et colamus Deos alienos, non audias eum, quia
tentat vos Deus, ut sciat an diligatit eum, vel non~.  Item,
quando a casu vera etiam dicunt.  Cujus divinandi actus multi
sunt modi; nam quidam volunt praescire igne, et tunc dicitur
talis divinatio ^pyromantia~, a ^pyr~, quod est ^ignis,~ et
^mantia,~ divinatio, de qua dicitur in Capitulo XVI.+o~ per
Lucanum etc.  Ibi vide.  Quidam aere, et illa divinatio dicitur
^aeromantia~; contra quos Salomon ait: ^qui observat ventos non
seminat, et qui considerat nubes, nunquam metet.~  Quae autem fit
aqua, dicitur ^ydromantia~.  Quae terra fit, dicitur ^geomantia~. 
Quae per ventriloquos, qui dicuntur Pythones, dicitur
^Pythonica~, sic dicta a Pythio Apolline.  Quae a mortuis fit,
dicitur ^necromantia~.  Quae volatu et garritu avium, dicitur
^augurium.~  Quae fit sorte, dicitur ^sortilegium.~  Sed contra
istud ultimum videtur obstare et posse opponi, scilicet quod sors
non sit peccatum mortale, ut alia superiora, tam veteri quam novo
Testamento.  Veteri vero, quia legimus Josue VII. quod Josue
inquisivit sorte, mandato Dei, furtum Achan, de quo scribam item
in Purgatorio, XX.+o~ Capitulo.  Item Saul sorte perquisivit
Jonathan filium suum, qui ante occasum solis comederat ante omnes
de populo Israelitico contra edictum suum, dum pugnaret contra
Philisthaeos, et jurasset se interficere quemcumque ante solis
occasum comederet, et dictus Jonathas mel assumsisset, ut legitur
in primo Regum Capitulo XIV: quem suum filium occidisset, nisi
fuisset rogamen dicti populi.  Item sorte Jonas fecit ut in mari
proijceretur, et a ceto comedetur, ut legitur in Capitulo primo
et secundo Jonae.  In novo Testamento etiam dicitur de Mathia et
Barsaba, ut in Capitulo primo Actuum Apostolorum.  Ad quod
respondetur, quod sortes, quae fiunt per magicas incantationes,
et ad vanitates, et ad inquirendum aliqua occulta, sunt
prohibitae et peccatum, ut hic: secus, si fiunt necessitate
aliqua et bono proposito, ut si discordia sit in eligendo, et
cetera paria sint hinc inde, ut cum deest humanum auxilium,
recurrere possumus ad divinum, secundum Augustinum.

	|34-36.~  Fingendo se auctor ibi videre Amphiaraum
augurem sacerdotem de Graecia, qui quidem praesciendo se mori
debere in exercitu parato per Adrastum regem Argivorum ad
petitionem Polynicis, se occultavit.  Sed egendo ipse Polynices
ipso Amphiarao secumdum responsa habita, donari fecit Eriphyli
ejus uxori jocale quoddam Jocastae, unde postea docuit eum
reperiri; quem ire oportuit tamen in dictum exercitum, et ibi dum
semel deos Thebanorum verbis deluderet, absorptus est a scissura
terrae.  Ex quo Alcmaeon ejus filius dictam Eriphylem ejus matrem
interfecit.  Unde Virgilius ait:

     ^His Phaedram Procrinque locis maestamque Eriphylen~
     ^Crudelis nati monstrantem vulnera cernit.~

	|40-45.~  Secundo nominat et fingit ibi Tiresiam alium
magnum augurem et vatem graecum de Thebis, qui dum iret semel per
quaedam nemora, ut fabulizant poetae, invenit duos serpentes in
viam commiscentes, quos cum baculo percussit et divisit; unde
dictus Tiresias mox femina est effectus, et ut femina per septem
annos stetit.  Inde rediit illuc, et ibidem eosdem serpentes
repercussit, et vir est effectus.  Et quia semel, dum inter Jovem
et Junonem ejus uxorem esset altercatio quis plus delectationis
haberet in coitu, masculus an femina, dictum Tiresiam in hoc
fecerunt judicem, quia habuerat utrumque sexum; qui judicavit
quod, unde masculus habebat quinque uncias delectationis in
coitu, mulier habebat novem.  Unde Juno ipsum coecavit: Jupiter
vero, hoc viso, contulit ei prescientiam futurorum.  Unde Ovidius
in III.+o~

     ...^Et major vestra profecto est,~
     ^Quam quae contingit maribus, dixisse, voluptas.~
     ^Illa negat: placuit quae sit sententia docti~
     ^Quaerere Tiresiae.  Venus erat huic utraque nota.~
     ^Nam duo magnorum viridi coeuntia sylva~
     ^Corpora serpentum baculi violaverat ictu,~
     ^Deque viro factus, mirabile, femina septem~
     ^Egerat autumnos~ etc.

Et subdit de dono collato per Jovem: ^Scire futura dedit,
poenamque levavit honore.~  Allegorice, Tiresias pro tempore
sumitur; nam tempus a principio est masculinum, ut ver, et
generativum; inde femininum, ut aestas pariens: iterato fit
masculinum, ut autumnus, et femininum, ut hyems.  Duo serpentes,
terra et aqua, idest humidum et siccum.  Virga, fervor Solis, qui
facit tempus de masculino femininum.

	|46-51.~  Tertio fingit ibi Aruntem Thuscum augurem, de
quo Lucanus:

     ^Haec propter placuit Thuscus de more vetusto~
     ^Acciri vates, quorum qui maximus aevo~
     ^Aruns incoluit desertae moenia Lunae.~

Qui multa pronosticatus est de bello civili inter Caesarem et
Pompejum.

	|52-57.~  Item fingit Manto ibi esse filiam dicti
Tiresiae, qua nominata, devenit ad digressionem dicendi de
origine Mantuae.  Et haec pro ista prima parte.

	|58-93.~  Ad secundam et ultimam est animadvertendum
quod, postquam Etheocles et Polynices reges Thebarum et fratres
se per duellum occiderunt, et exercitus regis Adrasti recessisset
a Thebis, quidam civis Thebanus audax et superbus, nomine Creon,
dictae civitatis Thebarum dominium occupavit, et infinitas
tyrannides et crudelitates exercebat.  Unde quaedam proba domina,
nomine Evadne, et uxor Capanei, ivit Athenas, et tantum suasit,
ac tractavit cum Theseo duce Athenarum, quod dictus Theseus cum
manu potenti et armata invasit civitatem Thebarum, et eam cepit,
et dictum Creontem occidit.  Et exinde civitas Thebarum tributum
reddidit civitati Athenarum; ob cujus dolorem et verecundiam
multi Thebani recesserunt, facta serva, ut dixi, eorum civitate,
in qua colebatur Bacchus.  Inter quos recedentes Manto filia
superdicti Tiresiae fuit, quae diu errando per mundum venit ad
locum ubi est Mantua, et ibi reduxit gentes circumstantes, et
accepit virum de Thuscis, et ex eo habuit filium, nomine Ocnum,
de quo filio et loco et Manto scribit Virgilius dum dicit de his,
qui in subsidium Aeneae venerunt, sic:

     ^Ille etiam patriis agmen ciet Ocnus ab oris,~
     ^Fatidicae Mantus et Tusci filius amnis,~
     ^Qui muros matrisque dedit tibi, Mantua, nomen:~
     ^Mantua dives avis, sed non genus omnibus unum:~
     ^Gens illi triplex, populi sub gente quaterni.~
     ^Ipsa caput populis: Tusco de sanguine vires.~
     ^Hinc quoque quingentos in se Mezentius armat,~
     ^Quos patre Benaco velatus arundine glauca~
     ^Mincius, infesta ducebat in aequora pinu.~

Et ex hoc vide quod auctor dicit de Benaco, Mincio, et populata
gente Mantuana, antequam domus Comitum de Casalodi decepta esset
a domino Pinamonte de Bonaccorsis.

	|106-114.~  Inde nominat illos duos augures Graecorum et
Trojanorum, scilicet Calchantem et Eurypylum, qui, dum Graeci
exercitum ducerent contra Trojanos, et applicarent in Thraciam,
et invaderent per vim quamdam terram, ubi dominabatur Telephus
filius Herculis, et ibi multi Graeci mortui essent per dictum
Telephum et ejus gentem; demumque Achilles eum devicisset, et
letaliter vulnerasset, et demum cognita amicitia dictus Telephus
suasit dictis Graecis ne tunc ulterius accederent contra
Trojanos, cum tempus eis obstaret.  Unde dicti Graeci redierunt
ad terram Aulidis, quae est juxta locum, quem dicimus
Negropontem.  Et ibi existentes miserunt Eurypylum praedictum ad
oraculum Apollinis; unde ait Virgilius in persona Graecorum:

     ^Suspensi Eurypylum scitatum oracula Phoebi~
     ^Mittimus, isque adytis haec tristia dicta reportat.~
     ^Hic Ithacus vatem magno Calchanta tumulto~ etc.

Dares vero historicus dicit quod Calchas ad Apollinem missus fuit
per Trojanos, et Achilles per Graecos; et ab eo praesciendo
Graecos debere obtinere, noluit redire ad Trojanos, et venit ad
Graecos, et hic nuntiavit et reduxit per augurium eos ad dictam
terram Aulidis.  Ad quod Ovidius: ^Aulide te fama est, vento
retinente, morari.~  Dicendo quod ipse Achilles in consilio: hoc
referunt, Achivi gaudent, Calchantem secum recipiunt, classem 
solvunt: et cum eos tempestates retinent, Calchas ex augurio
respondet ut revertantur in Aulidem; profecti veniunt, et ibi
Polixena sacrificata Dianae prospere versus Trojam
proficiscuntur.

	|115-120.~  Michael Scottus, quem nominat, augur magnus,
qui fuit tempore Frederici secundi: Guido Bonatti de Forlivio:
Asdente, credo, quidam Parmensis.

	|124-127.~  Demum suadet Virgilius auctori ad iter
festinandum per illa verba, cum Luna sit in conjunctione
utriusque emisphaerii, idest in fine hujus nostri coeli
apparentis nobis.  Et sic per unam noctem jam fuerunt in Inferno.
Loquendo de Cain et de spinis, ut loquuntur pueri dicentes Cain
cum spinis ardentibus esse in Luna.  Sibilia, civitas in extremo
Hispaniae.  Utendo latino poetico, et Boetii maxime ibi dum
dixit:

     ^Vel cur Hesperias sidus in undas~
     ^Casurum rutilo surgat ab ortu.~

Et haec sufficiant pro hoc Capitulo.
