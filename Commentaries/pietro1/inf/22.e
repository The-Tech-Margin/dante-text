	|1-12.~  <Io vidi gi@a cavalier mover campo>.  Continuando
hoc Capitulum ad superius Capitulum, auctor vult se excusare de
turpi recitatione, quam fecit supra in Capitulo praecedenti in
fine, per id quod scribit Socrates dicens: ^quae facere turpe
est, ea nec dicere honestum puto.~  Sed quia sermones sunt
formandi secundum materiam subjectam, ut ait Philosophus in primo
Metaphysicae, ideo sic ait.  Ad quod facit quod dicit Tullius:
^in re saeva delicatum proferre sermonem, vitiosum est.~ 
Fingendo illum Navarrensem baratterium ita esse captum, et illos
Daemones barattasse, ut dicit textus, etiam cum ministerio ad
hanc materiam.  Unde Philosophus in X.+o~ Ethicorum ait: ^qualis
unusquisque est, talia dicit et operatur~.

	|81.~  Nominando magnos baratterios in officiis circa
administrationem: fratrem Gomitam officialem in Judicatu Gallurae
in Sardinia, qui hostes sui domini pecunia corruptus dimisit, non
considerando quod dicit Tullius in secundo de Officiis, ubi ait:
^male enim res se habent cum, quod virtute effici debet, id
tentatur pecunia.~

	|88-90.~  Alius, quem nominat, fuit dominus Michael
Zanche, qui mortuo rege Enzo ejus uxorem cepit in conjugem, et
Judicatum Gallurae accepit sua fallacia et baratteria: et ex ea
habuit filiam, quam postea maritavit domino Branchae Auriae de
Genua, qui ad mensam post eum proditorie interemit.  Insula enim
Sardiniae divisa fuit per quatuor Judicatus per Pisanos et
Genuenses, dum cepissent eam a Saracenis, scilicet, Gallurae,
Logodori, Alboreae, et Callari.  Et haec pro isto Capitulo
sufficiant.
