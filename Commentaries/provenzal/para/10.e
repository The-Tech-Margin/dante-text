	|1-6. Guardando nel suo Figlio~ ecc.: Dio Padre (^lo
primo ed ineffabile Valore~) guardando nel Figlio con l'amore che
Egli e il Figlio (^l'uno e l'altro~) spirano eternamente (e
l'amore @e lo Spirito Santo), cre@o (^fe'~) l'universo delle cose
visibili e delle cose invisibili (^quanto per mente e per loco si
gira~, ci@o che pu$o esser compreso nello spazio, ^per loco~, e
ci@o che invece pu@o esser compreso soltanto nella mente, ^per
mente~) con tanto ordine, che colui che lo contempla non pu@o poi
rimanere senza gustar qualcosa della grandezza di Dio (^di Lui~,
ossia del ^Valore~ del v. 3). Parlando della creazione, insiste
^sull'ordine~ dell'universo, quell'ordine che, come gi@a sappiamo
(cfr. ^Par.~, I, 103-104), @e l'impronta di Dio nel creato.

	|7-9. Leva dunque~ ecc.: perci@o, o lettore, innalza la
vista con me verso i cieli (^all'alte rote~), dritto verso quel
punto ove lo zodiaco s'incrocia con l'equatore, ossia nella zona
degli equinozi (^dove l'un moto e l'altro si percuote~, dove il
movimento diurno, da levante a ponente, s'incontra col movimento
annuale, o zodiacale, da ponente a levante).

	|10-12. e l$i comincia~ ecc.: e fissando quel punto
(^li~) comincia a guardar con amore (^vagheggiar~) nell'arte
mirabile di Dio (^di quel Maestro~, di quell'Artefice, ^che
dentro a s$e l'ama tanto che mai da lei l'occhio non parte~,
ama tanto dentro di s$e la sua ^arte~, l'opera propria, che non
ne distoglie mai lo sguardo provvedendo al suo bene).

	|13-14. da indi~ ecc.: di l@a (da quel punto indicato
nel v. 9) si diparte (^si dirama~) lo zodiaco (^l'obliquo
cerchio che i pianeti porta~).

	|15. per sodisfare~ ecc.: per soddisfare al mondo, il
quale invoca gl'influssi dei pianeti.

	|16-18. E se la strada~ ecc.: e se la strada dei pianeti
non fosse torta, ossia se lo zodiaco non fosse obliquo rispetto
all'equatore, molta potenza di influssi celesti (^molta virt$u~)
andrebbe perduta (^sarebbe invano~), perch$e cadrebbe su una
piccola zona di terra soltanto e quasi ogni forza geminatrice
della terra sparirebbe (^sarebbe~... ^morta~).

	|19-21. e se dal dritto~ ecc.: e se lo zodiaco si
allontanasse pi$u o meno di quel che fa dalla perpendicolare
(^dal dritto~), se fosse pi$u o meno inclinato, molta parte
dell'ordine dell'universo (^dell'ordine mondano~), sia in cielo
che in terra (^e gi$u e su~), verrebbe meno. Questa
l'interpretazione, che credo migliore, dell'astrusa terzina.

	|22-24. Or ti riman~ ecc.: dopo avere, in sette terzine,
esposto in parte il motivo della mirabile architettura celeste,
invita il lettore a meditare su quanto ha detto. D. non @e pi$u
l'incerto e umile alunno di Virgilio che abbiamo conosciuto nelle
due prime cantiche: ora il suo @e linguaggio di maestro. Ora,
lettore, rimani sul tuo banco di discepolo seguendo col pensiero,
con la meditazione, ci@o di cui t'ho dato un saggio (^ci@o che si
preliba~), se vuoi gustare la gioia di questa meditazione prima
che tu possa sentirne stanchezza.

	|25. Messo t'ho innanzi~ ecc.: io t'ho messo il cibo
davanti: ora nutriscitene da te. Verso divenuto proverbiale
giustamente, perch$e in poche parole dice quali debbano essere i
rapporti fra maestro e discepolo: il primo deve offrir la materia
per la meditazione, per lo studio, per il lavoro: l'altro deve
poi fare opera personale per imparare ed assimilare il cibo
intellettuale che gli @e fornito.

	|26-27. ch$e a s$e~ ecc.: perch$e richiama tutte le mie
cure la materia di cui ho voluto essere il descrittore
(^scriba~), ossia il viaggio nel Paradiso.

	|28-33. Lo ministro~ ecc.: il sole (detto, con un verso
diventato famoso, ^ministro maggior della natura~, ossia quello,
fra i corpi celesti, che ha la maggior potenza d'influssi), il
quale impronta (^imprenta~, cfr. ^Par.~, VII, 109) della virt$u
celeste i corpi mondani e con la sua luce ci misura il giorno e
le stagioni, congiunto col punto equinoziale di primavera, ossia
trovandosi nella costellazione dell'Ariete (^con quella parte che
su si rammenta~, di cui si parla in ^Par.~, I, 37 sgg., e nei
vv. 8-9 del presente canto), girava per quelle spire che, secondo
il sistema di Tolomeo, il sole percorre dall'equatore al tropico
del Cancro, nelle quali si presenta ogni giorno pi$u presto
(ossia ogni giorno, dall'equinozio di primavera in poi, il sole
sorge pi$u presto). Il Torraca, a proposito di quelle ^spire~,
cita il seguente brano della ^Composizione del mondo~ di
Ristoro d'Arezzo (I, 23): <Dal primo punto del Capricorno infino
al primo del Cancro troviamo una via descritta e avvolta a
circonda sopra la terra 365 volte a quarta, la quale fur tali
savi che la chiamaro ^spira~; e troviamola avvolta intorno alla
terra come uno filo avvolto su per uno bastone. E nell'andare e
tornare per questa via tortuosa, troviamo fatti di ragione
quattro tempi (le stagioni)>. Nel ^Conv.~, III, 5, D. confronta
il movimento del sole a quello di <una vite d'intorno>.

	|34-36. e io era~ ecc.: e io ero nel sole (^con lui~) ma
del salire in esso non mi accorsi che come l'uomo si accorge di
un primo pensiero prima ch'esso venga: ossia, non se ne accorse,
ch$e del primo nostro pensiero intorno a una cosa ci accorgiamo
solo quand'esso @e gi@a venuto. E D., al solito, sale senza
rendersene conto. Quando entr@o nella selva del peccato, era
pieno di sonno (cfr. ^Inf.~, I, 11); si trov@o nel primo cerchio
dell'Inferno, primo atto della conversione, dormendo (cfr.
^Inf.~, IV, 1 sgg.); si liber@o dall'Antipurgatorio durante il
sonno (cfr. ^Purg.~, IX, 34 sgg.); guar$i del pi$u grave di tutti
i peccati senz'accorgersene (cfr. ^Purg.~, XII, 127 sgg.); in
sogno l'apparizione di Lia gli preannunci@o il Paradiso terrestre
e poi via via ascende di cielo in cielo, ma del salire non si
accorge mai. Tale @e il cammino dell'uomo, sia verso il male,
sia -- e pi$u -- verso il bene: i profondi mutamenti della
coscienza non si rivelano che quando gi@a sono avvenuti e
compiuti.

	|37-39. @E Beatrice~ ecc.: @e Beatrice colei che guida
(^scorge~, scorta) cos$i da un cielo a un cielo superiore (^di
bene in meglio~) tanto rapidamente che il suo atto non si
distende nel tempo (^per tempo non si sporge~), dura un attimo.

	|40-42. Quant'esser~ ecc.: quanto mai doveva esser lucente di per
s$e ci@o che era dentro al sole dov'io entrai, se appariva, se era
visibile (^parvente~) non per differenza di colore, ma per viva
luminosit@a! Parrebbe che dentro il sole che @e fulgidissimo,
non potesse apparire altra luce; se, invece, altre luci si
vedevano, bisogna dire che fossero d'uno splendore senza pari.
La parola ^quel~ si riferisce alle anime, ed @e cos$i
indeterminata perch$e ancora D. non sapeva che quelle luci
abbaglianti fossero anime.

	|43-45. Perch'io~ ecc.: per quanto io invochi l'aiuto
dei tre strumenti di cui si serve l'artista, ingegno, arte e
abitudine (in questo caso l'abitudine di scrivere), non lo direi
mai in modo che altri potesse immaginarlo: ma si pu@o credere a
quel ch'io dico e si desideri di vedere una cosa simile. Come
altrove (cfr. ^Par.~, II, 37 sgg.), D., esponendo, nei limiti
della sua possibilit@a, ci@o che ha visto, esorta il lettore a
procurar di vedere da s$e il meraviglioso spettacolo del Paradiso
ed @e esortazione a virt$u, a meritar la grazia divina.

	|46-48. E se le fantasie~ ecc.: e se le nostre fantasie
non giungono a tanta altezza, se l'immaginare una luce pi$u viva
di quella del sole @e impossibile, non @e meraviglia, perch$e non
mai l'occhio vide una luce pi$u forte di quella del sole,
sicch$e, non avendo sperimentato coi sensi una luce simile, non
abbiamo modo di concepirla.

	|49. Tal era quivi~ ecc.: tal (cos$i luminosa) era la
schiera delle anime del quarto cielo (^la quarta famiglia~).

	|50-51. dell'alto Padre~ ecc.: di quell'alto Padre (Dio
Padre), il quale sazia sempre quella ^famiglia~ di anime,
rivelando loro i sublimi misteri della Incarnazione e della
Trinit@a (^come spira e come figlia~, come da Lui, Padre, nasce
il Figlio e come da tutti e due procede lo Spirito Santo).

	|52-54. Ringrazia~ ecc.: B. invita D. a ringraziare
Dio, sole degli angeli, che per sua grazia lo ha sollevato al
sole sensibile, al sole che percepiamo coi nostri sensi, che di
Dio @e simbolo, come D. ha detto in ^Conv.~ (III, 12) e come ha
fatto intendere pi$u volte nel ^Purgatorio.~ L'esser sollevato,
vivente, in quella luce che @e simbolo di Dio @e privilegio
grandissimo, e giusto @e che dal cuore di D. salga un devoto atto
di grazie.

	|55-60. Cor di mortal~ ecc.: non mai un cuore umano fu
cos$i disposto (^digesto~, lat. ^digestum~) a devozione, ad
abbandonarsi (^a rendersi~) a Dio con tutta la sua gioia
riconoscente (^gradir~), cos$i pronto come mi feci io alle parole
di B.; e il mio amore verso Dio fu cos$i ardente, che per un
momento B. fu eclissata nell'oblio.

	|61-63. Non le dispiacque~: non poteva dispiacerle:
tutt'altro! B., donna angelicata, @e per D. il tramite verso la
Divinit@a, e dev'esser lieta d'ogni passo che D. fa verso l'alto:
verr@a un momento in cui ella giudicher@a compiuta la propria
opera e, come gi@a Virgilio, abbandoner@a il discepolo,
lasciandogli per guida il fedele della Madonna, san Bernardo
(cfr. ^Par.~, XXXI, 58 sgg.). -- |ma s$i~ ecc.: ma ne sorrise cos$i
che lo splendore dei suoi occhi ridenti divise in pi$u cose la
mia attenzione (^mente~) prima concentrata in Dio: ora contempla
gli occhi di B. e le anime beate.

	|64. Io vidi pi$u fulgor~ ecc.: io vidi molti splendori
vivi e vincenti la luce del sole. Altri intendono <vincenti la
forza visiva di D.>, ma i vv. 40-42 persuadono alla prima
interpretazione.

	|65. far di noi centro~ ecc.: disposti in corona attorno
a D. e a B.

	|66. pi$u dolci~ ecc.: la dolcezza del canto di
quelle anime era anche pi$u intensa del loro splendore. E questo
verso chiude degnamente la deliziosa terzina tutta musica e luce.

	|67-69. Cos$i cinger~ ecc.: allo stesso modo, talvolta,
vediamo esser cinta la luna (^la figlia di Latona~, Diana) quando
l'aere @e pregno di vapori tanto da trattenere in s$e il raggio
lunare (^il fil~) che forma tale cintura. Insomma, quegli
spiriti disposti a corona formavano intorno a D. e a B. una
cintura come l'alone attorno alla luna.

	|70-72. Nella corte del
cielo~ ecc.: nel Paradiso (^nella corte del cielo~), da cui sono
ritornato (^ond'io rivegno~), si trovano molte cose preziose
(^gioie,~ cfr. ^Par.~, IX, 37), care e belle, tanto che non
possono descriversi quaggi$u (^non si posson trar del regno~:
bisogna lasciarle dove sono, nel loro regno celeste, non potendo
darne un'immagine in terra).

	|73-75. e il canto~ ecc.: e il canto di quegli splendori
era appunto una di quelle gioie indescrivibili: chi non si
fornisce di ali (^chi non s'impenna~) in modo da salire fin
lass$u, chi non abbia tali meriti da essere assunto in Paradiso,
@e come se aspettasse le notizie di lass$u (^quindi~) da un muto.
Al Venturi l'espressione sembra giustamente un po' volgare, ma
non @e senza efficacia.

	|76. Poi~: poich$e. -- |ardenti soli~: luminosi come il
sole (anzi, di pi$u, cfr. v. 40 sgg.), ardenti come il fuoco,
danzano e cantano: tutte le manifestazioni della letizia sono in
essi riunite.

	|78. come stelle~ ecc.: mantenendo la stessa distanza da
noi ch'eravamo fermi, come le stelle intorno ai poli.

	|79-81. donne mi parver~ ecc.: felice osservazione e gentilissimo
quadro: paragona quegli splendori i quali cessano di danzare e di
cantare, in attesa che uno di essi parli, a donne che non lasciano il
ballo (^non da ballo sciolte~), ma si fermano, in silenzio, finch$e non
hanno udito i versi (^fin che le nuove note hanno ricolte~) che debbono
cantare riprendendo la danza. Descrive cos$i un momento della danza che
si accompagnava col canto della ballata. La donna che guidava il canto
diceva la prima strofa stando ferma: poi tutte le altre la ripetevano
ballando (cfr. ^Bull.~, IV, 180).

	|82-90. E dentro all'un~ ecc.: e dentro una di quelle
luci sentii cominciare il discorso cos$i (chi parla @e san
Tommaso d'Aquino, cfr. v. 99): Poich$e (^quando~) il raggio della
grazia divina della quale (^onde~) s'accende l'amore del vero
Bene, e che poi, in virt$u di tale amore, cresce sempre pi$u,
essendoti dato in quantit@a straordinaria (^multiplicato~)
risplende in te tanto da condurti vivo su per la scala celeste da
cui nessuno scende senza poi risalirla (fin allora infatti non
l'aveva salita, da vivo, che san Paolo: ed @e lieto augurio per
D.); colui che non appagasse i tuoi desideri (^qual ti negasse il
vin della sua fiala per la tua sete~) non sarebbe libero,
dovrebbe aver la libert@a vincolata come l'acqua che non scende
verso il mare. E poiche ci@o non @e, @e impossibile che le anime
beate non soddisfacciano il desiderio di D.

	|91-93. Tu vuo' saper~ ecc.: comincia dall'esporre qual
@e il desiderio che legge nell'animo del poeta: tu vuoi sapere
quali sono gli spiriti che fanno corona a B. (^di quai piante
s'infiora questa ghirlanda che 'ntorno vagheggia~, circonda
guardandola amorosamente, ^la bella donna che al ciel
t'avvalora~, che t'infonde la forza di salire nel cielo). Sono
spiriti sapienti, che vissero meditando le profonde verit@a della
teologia. Ci@o spiega il loro vagheggiare e riverire B., Verit@a
rivelata.

	|94-96. Io fui degli agni~ ecc.: io fui uno degli
agnelli di quella santa greggia che san Domenico conduce per una
via ove ci si nutre di buon cibo e quindi ci s'impingua, se non
ci si allontana seguendo cose vane (^se non si vaneggia~).
Insomma, fui frate domenicano: il v. 96 @e volutamente oscuro: D.
ne domander@a la spiegazione e questa dar@a luogo al mirabile
elogio di san Francesco (cfr. ^Par.~, XI, 22 sgg.).

	|98-99. frate e maestro~ ecc.: confratello (^frate~)
nell'ordine di san Domenico e maestro: Alberto di Colonia.
Alberto Magno, dei conti di Bollst,adt, nato a Lavingen nella
Svevia, morto a Colonia nel 1280. Insegn@o parecchi anni a
Colonia ov'ebbe discepolo Tommaso d'Aquino che lo accompagn@o nel
1245 a Parigi. Nel 1254 fu eletto provinciale dell'Ordine a
Worms e pi$u tardi fu vescovo di Ratisbona. Autore di opere
teologiche importantissime, fu soprannominato, per la vastit@a
del suo sapere, ^Doctor universalis.~ -- |Thomas d'Aquino~: Tommaso dei
conti d'Aquino, nato intorno al 1227 a Roccasecca, presso
Montecassino, si fece domenicano nel 1243. Mor$i a Fossanova il
7 marzo 1274 mentre era in viaggio per Lione ove doveva prender
parte al concilio. Scrisse la ^Summa contra Gen~^tiles~ e la
^Summa theologica~, oltre a gran numero di opere e opuscoli pieni
di dottrina. Fu uno dei maggiori ingegni non solo del Medio Evo,
ma d'ogni tempo, e D. fu studiosissimo delle sue opere,
soprattutto della ^Summa theologica.~ Fu chiamato ^Doctor~
^angelicus~ e santificato nel 1323.

	|100-102. Se s$i~ ecc.: se allo stesso modo (^s$i~) vuoi
aver notizia (^esser... certo~) di tutti gli altri, segui con
gli occhi (^col viso~) il mio parlare (ossia guarda quelli che
t'indico), girando con lo sguardo su per questa corona di anime
beate.

	|103-105. Quell'altro~ ecc.: l'altra fiamma (ma il
^fiammeggiare~, verbo, dice di pi$u: fa vedere il moto, il
guizzar di lampi ch'esce dall'anima) vien dal riso dell'anima di
Graziano: il quale accrebbe l'autorit@a (^aiut@o~) dell'uno e
dell'altro f@oro, di quello ecclesiastico e di quello civile, in
tal modo che la sua opera piace, @e approvata qui in Paradiso (il
qual Paradiso, non dimentichiamo, @e anche una ^corte~, un
tribunale di giustizia infallibile). Francesco Graziano, nativo
di Chiusi, frate camaldolese, fu celebre canonista. Nel 1150, in
Bologna dove insegnava, compil@o la ^Concordia discordantium
canonum~ per dimostrare l'intima concordanza fra le leggi
ecclesiastiche e quelle civili.

	|107-108. quel Pietro~ ecc.: costui @e Pietro Lombardo,
nato di povera famiglia del Novarese ai primi del secolo XII,
grande teologo, morto vescovo di Parigi nel 1164.~ La sua opera
^Sententiarum libri IV~ gli frutt@o il titolo di ^Magister
sententiarum.~ Nel prologo di quest'opera egli si paragona alla
povera vedovella che offr$i al tempio due piccole monete, tutto
quanto possedeva, e ne fu lodata da Ges$u (cfr. ^Luca~, XXI, 1-4):
umilmente voleva dire di aver dato tutto quel poco che
poteva; e ci@o spiega le parole di D., ^con la poverella~ (ossia
come la poverella ricordata da san Luca) ^offerse a Santa Chiesa
suo tesoro.~

	|109-111. La quinta luce~ ecc.: la quinta luce ch'@e tra
noi pi$u bella, perch$e tra i sapienti fu sapientissimo, @e
Salomone: spira tale amore (quale autore del ^Cantico dei
cantici~ tutto vibrante d'amore e interpretato dai mistici come
l'allegoria delle nozze fra Cristo e la sua Chiesa) che il mondo
laggi$u arde di desiderio (^gola~, dall'antico verbo ^golare~,
aver bramosia) di saperne notizia: conoscere cio@e se la sua
grande sapienza gli abbia fruttato il Paradiso. <Infatti molto
se ne disputava al tempo di D.: ma san Tommaso, con quel
^laggi$u~, sembra relegare codeste dispute fra le chiacchiere
della terra> (Pompeati).

	|112-114. Entro v'@e~ ecc.: dentro quella luce v'@e
l'alta mente in cui (^u'~, ove) fu messa da Dio tanta sapienza
che, se la verit@a @e verit@a, non sorse mai un altro uomo a
veder quanto lui (anche il v. 114 sar@a, come il 96, ampiamente
spiegato, cfr. ^Par.~, XIII, 31 sgg.). Dice ^se 'l vero @e
vero~, perch$e l'attestazione che Salomone @e il pi$u sapiente
degli uomini passati e futuri @e in quel libro di assoluta
verit@a che @e la Bibbia. Infatti, nel libro III dei ^Re~ (I, 3,
12) @e detto che cos$i Dio parl@o a Salomone: <Ecco che ho
esaudite le tue parole e t'ho dato un cuore saggio e
intelligente, tanto che nessuno prima ti fu eguale e nessuno
sorger@a dopo eguale a te>.

	|115-117. Appresso vedi~ ecc.: dopo vedi la luce di
quell'anima (^di quel cero~, perch$e l'anima, appunto come un
cero, manda la luce) che, quand'era al mondo (^gi$u~), nel corpo
(^in carne~) intese (^vide~) pi$u profondamente d'ogni altro la
natura e l'ufficio degli angeli (^l'angelica natura e 'l
ministero~). @E Dionigi Areopagita, ateniese, detto Areopagita
perch$e nell'Areopago fu convertito al cristianesimo da san
Paolo: primo vescovo di Atene, mor$i martire nel 95. Tra le
varie opere gli si attribuiva (oggi invece si propende ad
attribuirlo ad un neoplatonico del secolo V) un trattato, ^De
coelesti hierarchia.~

	|119-120. quello avvocato~ ecc.: @e Paolo Orosio,
spagnolo, vissuto nel secolo V, autore di sette libri
^Historiarum adversus Paganos~, scritti per suggerimento di
sant'Agostino: il titolo dell'opera spiega l'attributo di
^avvocato de' tempi cristiani~ dato al suo autore; e l'essersi
sant'Agostino giovato di quel lavoro nel ^De civitate Dei~ spiega
le parole ^del cui latino Augustin si provvide~; inoltre, D.
tenne in gran conto l'opera di Paolo Orosio. Ci@o non ostante,
c'@e chi vorrebbe vedere in questa ^piccioletta luce~
sant'Ambrogio o Lattanzio o Mario Vittorino o san Paolino vescovo
di Nola. Vedi le acute osservazioni del Fass@o, ^Lect. D~.

	|121-123. Or se tu~ ecc.: ora, se conduci (^trani~,
propriamente <trascini>) l'occhio della mente (oltre quelli del
corpo, cfr. v. 112) di luce in luce dietro le lodi ch'io vado
facendo, rimani col desiderio (^con sete~) di conoscere l'ottava.
Finora ha detto il nome di sette anime soltanto, compresa la
propria.

	|124-126. Per vedere~ ecc.: perch$e vede (^per vedere~)
ogni bene (ossia Dio in cui ogni bene @e raccolto), nell'ottava
luce gode l'anima santa che dimostra (^fa manifesto~), a chi ben
ne mediti la vita e l'opera (a chi di lei ben ode~), come sia
fallace il mondo. @E Manlio Torquato Severino Boezio, nato a
Roma verso il 48O. Ebbe da Teodorico altissime cariche, ma poi,
come sospetto d'aver tramato per liberar l'Italia dai Goti, fu
gettato in carcere e condannato a morte (525 circa). Durante la
prigionia scrisse il celebre libro ^De consolatione
philosophiae.~ In questa terzina D. allude appunto a tale libro
(che ebbe molto familiare) ove si parla con disprezzo delle
vanit@a mondane.

	|127-129. cacciata~: la parola dice chiaro che la morte
di Boezio fu violenta.
-- |giace giuso~ ecc.: le ossa di Boezio furono deposte nella
chiesa di San Pietro in Ciel d'oro, a Pavia, ove anche oggi si
venerano. -- |da martiro~ ecc.: dal martirio e dall'esilio (forse
dall'esilio a cui Teodorico l'aveva condannato, ma pi$u
probabilmente dal mondo, che @e per tutti un esilio, cfr.
^Purg.~, XIII. 94 sgg.). Senti l'accento di accorata simpatia
che D. ha sempre per questi uomini di corte mal compensati e
vittime dell'ingiustizia: Pier della Vigna, Romeo, Boezio. Se
conoscessimo la vita intima di D. e le sue vicende nel tempo in
cui era costretto a mangiare ^lo pane altrui!~

	|131-132. d'Isidoro~ ecc.: il primo @e Isidoro vescovo
di Siviglia (nato a Cartagena verso il 560, morto nel 636),
autore delle ^Etymologiae~ od ^Origines~, vasta enciclopedia
intorno alle sette arti liberali, nonch$e di opere teologiche
dottissime: il secondo @e il venerabile Beda, nato a Weremouth,
in Inghilterra, nel 674, morto a Jarrow nel 735, insigne per la
santit@a della vita quanto per la dottrina che racchiuse in opere
storiche e filosofiche: opera principale l'^Historia
ecclesiastica gentis Anglorum~; l'ultimo @e Riccardo detto da
San Vittore dal nome della celebre abbazia di Parigi ov'ebbe la
carica di priore e dove mor$i nel 1173. Autore di parecchie opere
mistiche, fu detto il ^Magnus Contemplator~, e per la sua
profondit@a di contemplatore fu paragonato agli angeli; perci@o
D. dice che fu pi$u che uomo (^viro~) nello speculare (^a
considerar~).

	|133. Questi, onde a me~ ecc.: questi da cui il tuo
sguardo (^riguardo~) torna a me. D. ha percorso la corona degli
spiriti con lo sguardo da destra a sinistra (cfr. v. 97): ora
Tommaso ha finito l'enumerazione ed @e giunto al proprio vicino
di sinistra, osservato il quale, D. con lo sguardo torna a
Tommaso.

	|134-135. @e il lume~ ecc.: questo spirito ch'@e accanto,
dalla sinistra, a Tommaso, @e (cfr. v. 136) Sigieri di Brabante:
di lui D. dice che, assorto in gravi pensieri, meditando intorno
ai pi$u ardui problemi filosofici e teologici, gli parve che
tardasse la morte desiderata (^a morir gli parve venir tardo~).

	|136. Sigieri~: Sigieri di Brabante, nato verso il 1226,
filosofo averroista, avversario di san Tommaso che confut@o la
dottrina di lui nell'opera ^De unitate~, insegn@o
nell'universit@a di Parigi. A causa delle sue ardite
proposizioni fu accusato di eresia dall'Inquisizione di Parigi.
Per discolparsi ricorse alla Curia romana che allora si trovava
in Orvieto e l$i fu ucciso da un servo impazzito, fra il 1282 e
il 1284.~ La presenza di questo filosofo averroista in Paradiso
ha dato luogo a molte discussioni fra i commentatori.
Probabilmente D. ha tenuto conto del fatto che Sigieri abiur@o la
parte della sua dottrina che la Chiesa giudicava eretica. A ogni
modo, certo @e che D. nel far s$i che il suo vivo elogio sia
pronunciato da san Tommaso ha voluto ricordarci quanto vane siano
le dispute di quaggi$u; e il Pietrobono opportunamente ricorda la
nobile lettera di condoglianza che Sigieri mand@o al capitolo
generale dei domenicani quando apprese la morte di san Tommaso.

	|137. leggendo~: insegnando. -- |nel vico degli
strami~: nelle scuole di filosofia dell'universit@a di Parigi che
erano nella ^rue du Fouarre~, o ^fragosus straminum vicus~, come
dice il Petrarca (cfr. ^Sen.~, IX, 1).

	|138. sillogizz@o~ ecc.: dimostr@o, ragionando con
sillogismi, verit@a che gli procurarono odio (^invidiosi veri~).

	|139-148. Indi, come orologio~ ecc.: poi, come un
orologio che chiami, nell'ora in cui la Chiesa si alza a cantar
la mattinata allo Sposo, che una parte del meccanismo tira e
spinge l'altra, sonando ^tin tin~ con una nota cos$i dolce che
riempie, gonfia (^turge~) d'amore uno spirito ben disposto, cos$i
vidi la corona di quegli spiriti beati (^la gloriosa rota~)
muoversi e rispondersi, voce con voce, con un accordo (^tempra~)
e con una dolcezza che non pu@o esser nota se non lass$u dove la
gioia dura per l'eternit@a (^s'insempra~, dura sempre). Non
c'importa cercare qual congegno di molle e di ruote avessero le
sveglie del Medio Evo per sapere quale sia la parte che ^tira~ e
l'altra che ^urge~ dentro l'orologio. Notiamo invece come D.,
nel descrivere il Paradiso, costretto a cercar paragoni e
immagini nella vita di questo mondo, trovi sempre paragoni
originali, immagini vive, fresche, soavi. Quella ghirlanda di
spiriti, quando si ferma, gli richiama alla mente un gruppo di
gentildonne che sosta un momento prima di riprendere il ballo;
quando invece gli spiriti ricominciano il giro ed il canto, D.
pensa ad un orologio che dica agli uomini il dovere del lavoro e
della preghiera. Si noti che la immagine religiosa -- la Chiesa
che invoca Ges$u nel <mattutino> -- si fonde con un'immagine
d'amore, quella di un giovane che canta la <mattinata> alla
fanciulla a cui vuol bene (qui per@o la situazione @e invertita;
chi canta @e la donna). Tali fusioni sono pericolose: tutti
sanno quale fraseggiare grottesco ed irriverente abbiamo avuto
dal Seicento in poi, per opera di gente che us@o un linguaggio
erotico, anzi addirittura sensuale per ritrarre l'amore verso
Dio. Ma qui no: il pi$u casto amore umano e il pi$u ardente
amore divino hanno una medesima espressione: il mattutino e la
mattinata dicono la stessa cosa: invocano e promettono amore.
