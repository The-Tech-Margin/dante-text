	|1-3. Parea dinanzi~ ecc.: dinanzi a me appariva con le
ali aperte la bella immagine che nel dolce godimento (^frui~,
lat., godere: infinito usato come sostantivo) formavano liete le
anime riunite insieme (^conserte~). L'immagine @e quella
dell'aquila che abbiamo vista nel canto precedente.

	|4-6. Parea ciascuna~ ecc.: ciascuna di quelle anime
sembrava un rubino in cui un raggio di sole ardesse cos$i acceso
da rimandare il sole (^lui~) ai miei occhi. Un'altra di quelle
terzine tutte barbagli di luce che dimostrano quali miracoli
possa far la parola.

	|7-9. E quel~ ecc.: e ci@o che ora (^testeso~, cfr.
^Purg.~, XXI, 113) dovr@o riferire non fu mai detto (^non
port@o voce mai~, nessuna voce lo port@o mai ad orecchio umano)
n$e scritto (^n$e scrisse inchiostro~, n$e alcun inchiostro lo
scrisse) n$e fu mai concepito da una fantasia umana. Sta per
rivelare il grande prodigio: l'aquila, formata dalle anime,
parla. Ogni volta che D. supera la fantasia d'ogni altro poeta
@e pieno di trepidazione e di baldanza insieme. Ricordiamo i vv.
94 sgg. del c. XXV dell'^Inferno~: ma l$i si preparava a
descrivere un'inaudita mostruosit@a, qui un ineffabile mistero.

	|10-12. ch'io vidi~ ecc.: perch$e io vidi, e anche udii
parlare il becco dell'aquila e nella sua voce risonavano le
parole ^io~ e ^mio~ mentre nel concetto era ^noi~ e ^nostro.~
Vuol dire che il parlare era uno solo, ma esprimeva il pensiero
concorde ed unanime di tutti gli spiriti che formavano l'aquila.

	|13-15. Per esser~ ecc.: per la mia giustizia e per la
mia piet@a io sono stato innalzato qui nella gloria dei cieli
(^a quella gloria che non si lascia vincere a dis$io~: non si
lascia superare da alcun desiderio, perch$e li appaga e li
sopravanza tutti).

	|16-18. ed in terra~ ecc.: e nel mondo ho lasciato tal
memoria di me, che le genti malvage laggi$u la lodano (^commendan
lei~, lodano la mia memoria), ma non ne seguono gli esempi (^la
storia~, quella storia dell'aquila che D. ha fino a Carlo Magno,
cfr. ^Par.~, VI, 1-96).

	|19-21. Cos$i~ ecc.: come da molti carboni ardenti si fa
sentire un calore solo, cos$i da quella figura (^image~,
immagine) usciva una sola voce di tante anime innamorate.

	|22-24. O perpetui~ ecc.: o fiori eterni della gioia
eterna che mi fate sembrare uno solo (^pur uno~) tutti i vostri
odori. Immagine gentile e appropriata: prima ha parlato di una
voce sola di tante anime innamorate, paragonabile all'unico
calore che deriva da tanti carboni ardenti; ora @e un solo
profumo emanato da una moltitudine di fiori. Insiste sul
concetto dell'unit@a espresso in parole un po' pedantesche nei
vv. 11-12: in tutti i modi, in tutte le forme, vuol farci
intendere che unanime @e il pensiero dei giusti, una la
giustizia, uno l'Impero.

	|25-27. solvetemi~ ecc.: liberatemi, parlando (ma nella
parola ^spirando~ c'@e anche l'idea del parlare ispirato, della
verit@a infallibile che soner@a nella bocca di quelle anime), dal
gran digiuno che lungamente mi ha fatto soffrire, poich$e in
terra non ho trovato cibo che potesse soddisfarlo. Abbiamo gi@a
capito che si tratta di un dubbio assillante. In altro senso
(ossia non di un dubbio, ma di un desiderio) ha adoprato
l'immagine del digiuno in ^Par.~, XV, 49 sgg.

	|28-30. Ben so~ ecc.: io so certamente che se la
giustizia divina si rispecchia in altro regno celeste (ossia in
un'altra gerarchia angelica, quella dei Troni, motori del cielo
di Saturno), il regno vostro non apprende la giustizia divina con
velame alcuno, la vede altrettanto chiaramente (nota che il ^che~
del v. 30 @e pleonastico). D. gi@a sapeva che <Dio giudicante> si
specchia nei Troni, ma Folco da Marsiglia gli aveva anche detto
che le anime beate in tali specchi leggono con chiarezza (cfr.
^Par.~, IX, 61-63).

	|31-33. Sapete~ ecc.: come altre volte, D. rinuncia ad
esporre il proprio pensiero sapendo che esso @e manifesto ad
altri: l'aquila legge nella mente di lui e perci@o conosce il suo
dubbio.

	|34-39. Quasi falcone~ ecc.: un'altra (cfr. ^Inf.~,
XVII, 127 sgg., e ^Purg.~, XIX, 64 sgg.) immagine tolta dalla
caccia col falcone: come un falcone il quale, appena @e liberato
dal cappuccio che gli metteva il cacciatore per farlo star
quieto, muove la testa e batte le ali per la gioia (^con l'ali si
plaude~), dimostrando voglia di volare e ricomponendosi le penne
(^facendosi bello~), tale vid'io farsi l'aquila (^quel segno~,
quella figura, ^che di laude della divina grazia era contesto~,
che era formata di anime le quali lodavano Dio), con canti cos$i
belli come sa chi @e beato lass$u (^con canti quai si sa chi
lass$u gaude~).

	|40-45. Colui~ ecc.: Dio (^Colui che volse il sesto~,
che gir@o il compasso, ^allo stremo del mondo~, fino agli ultimi
limiti dell'universo, ^e dentro ad esso distinse tanto occulto
e manifesto~, e nell'universo distinse tante cose impenetrabili
per la mente umana e tante altre palesi) non pot$e imprimere in
tutto l'universo, per quanto vasto esso fosse, il proprio valore,
in modo che la propria sapienza (^'l suo verbo~) non rimanesse
infinitamente pi$u grande (^in infinito eccesso~). Come poteva,
infatti, la sapienza di Dio, ch'@e infinita, esser compresa
nell'universo il quale, per quanto grande, @e finito?

	|46-48. E ci@o~ ecc.: e di ci@o abbiamo una gran prova
(e ^ci@o fa certo~) nel fatto che Lucifero ('l ^primo superbo~),
che fu la pi$u nobile di tutte le creature (^la somma d'ogni
creatura~), per non aver voluto aspettare il lume della grazia
divina, miseramente fin$i (^cadde acerbo~: se avesse, invece
d'insuperbire per la propria limitata sapienza, atteso il lume
della grazia, sarebbe giunto a maturit@a).

	|49-51. e quinci~ ecc.: e da ci@o appare che ogni natura
minore @e angusto ricettacolo a Dio (^a quel Bene che non ha
fine~, che @e infinito, ^e s$e con s$e misura~, che, essendo
infinito, non pu@o esser misurato che con se stesso). L'essere
stata insufficiente ad accogliere Dio la sapienza del pi$u alto
degli angeli prova <a fortiori> come insufficiente a ci@o sia
quella degli uomini.

	|52-57. Dunque~ ecc.: dunque la nostra vista
intellettuale (^nostra veduta~), che @e necessariamente uno dei
raggi della Mente divina (^della Mente di che tutte le cose son
ripiene~, tutte le cose, infatti, sono piene della virt$u divina
e tutte sono manifestazioni di essa), non pu@o, per sua natura,
essere tanto potente, che la Mente (compl. ogg.) da cui deriva
(^suo principio~, la sua origine) non riconosca (^non discerna~)
essere molto pi$u in l@a di ci@o che le @e manifesto (^che l' @e
parvente~).

	|58-63. Per@o~ ecc.: perci@o la vista umana (^la vista che
riceve in dono~, da Dio, ^il vostro mondo~) penetra nella giustizia
divina (^nella giustizia sempiterna~) come penetra nel mare l'occhio,
il quale, bench$e dalla riva scorga il fondo, quand'@e in alto mare
(^in pelago~) non la vede pi$u: eppure il fondo c'@e (^@e l$i~), ma
@e nascosto dalla sua profondit@a. Dapprima ha parlato del pensiero
divino in genere, poi particolarmente della divina giustizia, perch$e
il dubbio che D. riguarda appunto, come tra poco vedremo, un lato di
quella giustizia. Il paragone fra la giustizia divina ed il mare @e
bello ed efficace: sono due abissi, l'uno per la nostra vista fisica,
l'altro per la nostra vista intellettuale: e tutt'e due imperscrutabili
per le nostre facolt@a limitate.

	|64-66. Lume non @e~ ecc.: non esiste vera luce se non derivante
da quella serenit@a che non mai si turba, da Dio: anzi, quella che pare
luce e non deriva da l@a, o @e tenebra d'ignoranza o errore dei sensi
(^ombra della carne~) oppure oscuramento prodotto da male passioni
(^o suo veleno~, o veleno derivante dalla carne).

	|67-69. Assai t'@e~ ecc.: ora (^mo~) t'@e abbastanza scoperto
l'oscuro recesso (^la latebra~, il nascondiglio) che ti celava la viva
giustizia intorno alla quale facevi cos$i frequenti domande a te stesso
(^fac$ei question cotanto crebre~, frequenti). S$ubito dopo, l'aquila
esporr@a il dubbio di D.: ma intanto, nel lungo preambolo chiuso
con la bellissima immagine dell'uomo che cerca invano di scrutare il
fondo del mare, ha fatto capire che la giustizia di Dio agisce in modo
imperscrutibile.

	|70-77. ch$e tu dicevi~ ecc.: perch$e tu dicevi (dentro di
te): <Un uomo nasce alla riva dell'Indo (qui sta per indicare un paese
lontanissimo) e l@a non esiste chi parli di Cristo n$e chi legga o scriva
di Lui, insomma, il cristianesimo @e ignoto; e tutte le volont@a e gli
atti di quest'uomo sono - fin dove pu@o giungere la ragione umana non
illuminata dalla fede - buoni, senza peccato n$e d'opere n$e di parole
(^in vita o in sermoni~). Egli muore non battezzato e senza la fede
cristiana: dov'@e la giustizia nel condannare costui? dov'@e la sua
colpa se egli non crede?>

	|79-81. Or tu~ ecc.: l'aquila risponde che non risponde,
ossia, ammette che il ragionamento di D., secondo la logica
umana, @e perfetto, ma la giustizia di Dio @e ben pi$u profonda e
non @e comprensibile con le nostre meschine
argomentazioni. <Ebbene, chi sei tu che vuoi far da giudice
(^seder a scranna~, assiderti sulla sedia del giudice), per
giudicare, da mille miglia lontano, con la vista che non va pi$u
in l@a d'una spanna?> Il linguaggio @e duro, ma tale dev'essere
per rimbeccare l'arroganza degli uomini. Dio @e infallibile
giudice: discutere intorno alla sua giustizia @e presumere
d'essere, nientemeno, giudice pi$u alto di lui.

	|82-84. Certo~ ecc.: certamente per chi aguzza l'ingegno
intorno alla mia essenza (^a colui che meco s'assottiglia~,
ricordiamoci che l'aquila rappresenta la giustizia) ci sarebbe da
dubitare moltissimo (^a maraviglia~, modo avverbiale, moltissimo,
cfr. ^Par.~, XI, 90) se sopra di voi, come lume e guida, non ci
fosse la Sacra Scrittura. Essa infatti afferma che non si pu@o
piacere a Dio senza la fede (cfr. Paolo, ^Ebr.~, XI, 6), e la
Scrittura non pu@o mentire: bisogna ascoltar queste parole
(citate anche in ^Mon~. II, 7) e non discutere pi$u.

	|85. Oh terreni animali~: l'espressione @e di Boezio
(^De consol. philos.~, III). -- |grosse~: grossolane, rozze; e
rimangono ^grosse~ anche quando fanno lo sforzo d'assottigliarsi
(cfr. v. 82) per risolvere gli eterni problemi.

	|86-87. La prima Volont@a~ ecc.: la Volont@a divina che
@e buona per se stessa (^per s$e~), non si @e mai allontanata da
s$e che @e somma Bont@a. Dio non cambia: ed essendo somma
Bont@a, non pu@o compiere atto non buono.

	|88-90. Cotanto~ ecc.: @e giusto tutto quanto s'accorda
(^consuona~) con lei: nessuna buona cosa creata pu@o attrarre
lei, ma essa, raggiando, produce ogni buona cosa creata. Una
buona cosa creata, un ^bene~, @e, per esempio, la ragione umana;
non sar@a essa a determinare la giustizia di Dio; al contrario,
la ragione umana deve riconoscer giusto -- ne capisca o no il
motivo -- ogni atto che da Dio, suprema giustizia, proviene.

	|91-96. Quale~ ecc.: come la cicogna, dopo aver pasciuti
i figli, gira sopra il nido, e come il cicognino pasciuto
(^pasto~) guarda lei, cos$i si fece la benedetta immagine che
aveva le ali mosse dalle volont@a di tante anime, e cos$i io la
guardai. Il paragone @e suggerito, come quello dei vv. 34-36,
dall'aspetto della ^benedetta imagine~, ma c'@e assai pi$u che
una rappresentazione esteriore: @e uno scambio di sentimenti
affettuosi: da una parte, l'aquila lieta d'aver quietato -- se
non appagato, che non era possibile -- il dubbio di D.; e
dall'altra il poeta che guarda l'aquila con amore e riconoscenza
di figlio.

	|97-99. Quali~ ecc.: come le parole ch'io canto (^le mie
note~) sono misteriose per te che non le intendi, altrettanto
misterioso (^tal~) @e il giudizio eterno per voi mortali.
Insiste sull'impossibilit@a per gli uomini d'intendere il
profondo giudizio di Dio, e insiste con un esempio efficace:
l'aquila @e dinanzi a D., essa canta, e il poeta non intende n$e
il motivo del suo roteare n$e le parole del suo canto: come
potr@a comprendere il giudizio nascosto dell'invisibile Dio?

	|100-102. Poi si quetaron~ ecc.: poich$e (^poi~) quelle
anime sfolgoranti e infiammate d'amore (^quei lucenti incendi
dello Spirito Santo~) si quietarono rimanendo sempre (^ancor~)
disposte nella figura dell'aquila (^nel segno che fe' i Romani
al mondo reverendi~, degni di reverenza).

	|103-105. A questo regno~ ecc.: quass$u in Paradiso non
sal$i mai chi non ebbe fede o in Cristo venturo, come gli
Ebrei, o in Cristo venuto (^vel~ -- lat. ^o - pria vel poi ch'Ei
si chiavasse al legno~, n$e prima n$e dopo che fosse inchiodato
sulla croce). Con queste parole ribadisce il fatto,
inesplicabile per noi, che la fede in Cristo @e necessaria, che
coloro i quali non credettero in Cristo perch$e di Lui non hanno
mai sentito parlare (come ^l'uom~ che ^nasce alla riva dell'Indo~
ecc.) non si salvano.

	|106-108. Ma vedi~ ecc.: ma bada, che molti i quali
gridano <Cristo! Cristo!>, nel Giudizio finale saranno a Lui
assai meno vicini (^prope~, lat.) di qualcuno che non conosce
Cristo. Ges$u stesso aveva detto: <Non chiunque mi dice
^Signore, Signore~, entrer@a nel regno dei cieli, ma chi fa la
volont@a del Padre mio che @e nei cieli> (cfr. ^Matt.~, VII,
21). Gi@a sappiamo che il nome di Cristo non ha, in D., altra
rima che il nome stesso (cfr. ^Par.~, XII, 71, 73, 75).

	|109-111. e tai cristiani~ ecc.: e tali cristiani
saranno giudicati male (<condannati>, in senso morale, ossia
considerati colpevoli) da qualsiasi pagano (^Eti@ope~, per
<infedele, pagano> genericamente) il giorno in cui si divideranno
le due schiere degli uomini, l'una ricca in eterno e l'altra
povera (^inope~). Allude al giorno del Giudizio, in cui gli
spiriti si divideranno in due schiere, quella degli eletti e
quella dei reprobi (cfr. ^Matt.~, XXV, 31 sgg.). Rimane per noi
imperscrutabile il maggior dubbio di D., ossia il motivo per cui
chi non ha fede non pu@o salvarsi, ma @e confermato dalla bocca
dell'aquila che chi ha avuto il dono d'esser cristiano ha
maggiori doveri. Altrove, D. ha ammonito i cristiani che, avendo
essi le Scritture e il pontefice come guida, debbono operare in
modo da non far ridere il Giudeo che fra essi s'aggiri (cfr.
^Par.~, V, 76 sgg.): qui espone i falsi cristiani ad essere
giudicati male dagli stessi infedeli.

	|112-114. Che potran~ ecc.: quali parole di biasimo
potranno dire i Persiani (li ^Perse~, i Persiani, per <infedeli>
genericamente, come nei vv. 70-71 gl'Indi e nel v. 109
l'^Eti@ope~) ai vostri re, quando vedranno aperto quel volume
dove si scrivono tutte le loro spregevoli azioni (^suoi
dispregi~, cfr. ^Inf.~, VIII, 51)? Nell'^Apocalisse~ (XX, 12) @e
detto che dinanzi al trono di Dio si aprir@a il libro della vita,
e ciascuno sar@a giudicato secondo le sue opere che in tale libro
sono registrate.

	|115. Li si vedr@a, tra l'opere~ ecc.: questa terzina e
le due seguenti cominciano con le parole ^l$i si vedr@a~: seguono
tre terzine che cominciano con ^vedrassi~ e poi tre che
cominciano con ^e.~ Forse D. ha voluto compor l'acrostico ^lue~
(com'@e noto, anticamente ^u~ e ^v~ si scrivevano nello stesso
modo) per dirci che i pr$incipi dei quali qui si fa
l'enumerazione sono la lue, la pestilenza del mondo: cfr.
^Purg.~, XII, 25-63, ov'@e l'acrostico ^uom~. |Alberto~: Alberto
d'Absburgo imperatore: cfr. ^Purg.~, VI, 97-117.

	|116-117. quella~ ecc.: quell'opera che presto mover@a
la penna di Dio a scriverla nel libro, l'opera per cui sar@a
rovinato (^diserto~) il regno di Praga. Alberto, per avidit@a di
dominio, nel 1304 invase il regno di Boemia, ove furon fatti
saccheggi e devastazioni, togliendolo a Venceslao suo cognato.

	|118-120. il duol~ ecc.: il male che produce (^induce~)
in Francia (^sovra Senna~) facendo battere moneta falsa
(^falseggiando la moneta~) Filippo il Bello (^quel che morr@a di
colpo di cotenna~: Filippo il Bello mor$i a caccia, rovesciato da
un cinghiale. Non si pu@o non sentire il disprezzo e il sarcasmo
nelle parole di D.: non ucciso in guerra, non morto da cavaliere,
ma buttato gi$u da una bestia cotennuta!).

	|121-123. la superbia~ ecc.: nel libro si legger@a anche
la superbia che asseta di dominio e fa impazzire Roberto re di
Scozia (^lo Scotto~) ed Edoardo I re d'Inghilterra
(^l'Inghilese~), s$i che n$e l'uno n$e l'altro pu@o rimanere
entro i propri confini (^non pu@o soffrir dentro a sua meta~) e
sono sempre in guerra fra loro.

	|125-126. quel di Spagna~ ecc.: di Ferdinando IV re di
Castiglia dal 1295 al 1312. -- |quel di Buemme~: Venceslao IV re
di Boemia. Come lussurioso e ozioso, D. l'aveva gi@a bollato in
^Purg.~, VII, 101-102: ora ce lo dipinge buono a nulla: non
conobbe mai la virt$u (^valor~) n$e volle conoscerla.

	|127-129. Vedrassi al Ciotto~ ecc.: allo zoppo
(^Ciotto~) di Gerusalemme, ossia a Carlo II d'Angi@o, il quale
aveva anche il titolo di re di Gerusalemme, si vedr@a segnata con
una I (uno, in numero romano) la bont@a, mentre la sua malvagit@a
(^il contrario~) sar@a segnata con un'M (in numero romano,
mille). Anche costui era gi@a stato bollato da D. (cfr. ^Purg.~,
VII, 127-129, XX, 79-84, e ^Par.~, VI, 106): ne dir@a male di
nuovo in ^Par.~, XX, 62-63.

	|131. di quei~ ecc.: di Federigo II re di Sicilia (^che
guarda~, custodisce, governa, ^l'isola del foco~, cos$i detta
perch$e ha in s$e l'Etna): cfr. ^Purg.~, III, 116, e VII, 116-120.

	|132. ove~ ecc.: Anchise, padre di Enea, mor$i,
vecchissimo, a Trapani: cfr. ^Eneide~, III, 707 sgg.

	|133-135. e a dare~ ecc.: e per fare intendere quanto
sia dappoco (^poco~), la scrittura che lo riguarda (^la sua~
^scrittura~) sar@a fatta con lettere abbreviate (^mozze~) che
registreranno molte cose in breve spazio (^in parvo loco~).
Sono tante le colpe di costui, tanta @e la sua dappocaggine, che
sar@a necessario, per registrar tutto, adoprare sigle,
abbreviazioni, per non empir pagine e pagine.

	|136-138. E parranno~ ecc.: e a tutti saranno manifeste
le opere sozze dello zio (^barba~, voce ancor viva, in questo
senso, nell'Italia settentrionale) e del fratello. Lo zio di
Federigo II @e Giacomo re di Maiorca e il fratello @e Giacomo II
re di Sicilia e poi anche d'Aragona (cfr. ^Purg.~, VII, 118-120).
-- |che~ ecc.: che hanno disonorato (^fatte bozze~: anticamente
^bozzo~ era la parola con cui si beffava il marito tradito) una
cos$i egregia stirpe (^nazione~) e due corone, ossia le corone di
Maiorca e d'Aragona indegnamente portate.

	|139. E quel~ ecc.: @e Dionisio l'Agricola, re di
Portogallo dal 1279 al 1325.
-- |e di Norvegia~: Acone VII Gambalunga, re di Norvegia dal
1299 al 1319.

	|140-141. l$i si conosceranno~: l$i si dimostreranno
quali sono. -- |e quel di Rascia~: e Urosio II Milutino re di
una regione comprendente parte della Serbia, della Croazia e
della Dalmazia (^Rascia~) dal 1276 al 1321. -- |che male~ ecc.:
che per suo male, per suo disonore, vide la moneta (^il conio~)
di Venezia (^Vinegia~): falsific@o i grossi veneziani, e la frode
fu scoperta con sua grande vergogna.

	|142-144. Oh beata~ ecc.: oh beata l'Ungheria se non si
lascia pi$u malmenare dai suoi re! Allude ai sovrani d'Ungheria
della stirpe di santo Stefano, i quali stavano per estinguersi
(l'ultimo fu Andrea III che mor$i nel 1301). -- |E beata Navarra~
ecc.: e beato il regno di Navarra se, contro i Francesi, facesse
sua difesa (^s'armasse~) dei Pirenei (^del monte che la fascia~)!
Nel 1304 il regno di Navarra fu incorporato in quello di Francia.

	|145-148. E creder~ ecc.: e ognuno deve tenere per certo
che gi@a per caparra di ci@o che la Navarra avr@a a soffrire da
parte della Francia (^per arra di questo~) le citt@a dell'isola
di Cipro, Nicos$ia e Famagosta, si lamentano e gridano per la
loro bestia che non si scosta dal fianco delle altre bestie.
Allude al governo bestiale di Arrigo II di Lusignano, il quale
era di stirpe francese: se dunque egli, francese, governava
cos$i, era facile immaginare come sarebbe stata trattata la
Navarra quando fosse caduta sotto il dominio francese. Arrigo
non si scosta dal fianco delle altre bestie: con ci@o D. vuol
dire che sono bestie anche gli altri sovrani sferzati nei versi
precedenti, disgrazia dei loro sudditi e vergogna d'Europa.
