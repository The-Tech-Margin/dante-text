	|1.  Io dico, seguitando~: Dante avverte il lettore che,
continuando il suo racconto, torna un pochino indietro rispetto
al punto cui era arrivato alla fine del canto precedente.  Ma
questo esordio fece nascere fino dal trecento l'opinione che egli
riprendesse qui il poema dopo averlo interrotto per lungo tempo a
cagione dell'esilio: giacch@e i primi sette canti li avrebbe
scritti a Firenze, e, rimasti a Firenze sarebbero tornati nelle
sue mani alcuni anni dopo, e solo allora egli avrebbe ripreso il
lavoro.  Il racconto @e fatto con copia di particolari dal
Boccaccio nel suo commento.  Oggi tale opinione @e assai
screditata fra i dantisti, quantunque ne resti ancora qualche
strenuo sostenitore.  (Vedi G. Ferretti: ^I due tempi della
composizione della D. C.~, Bari, Laterza, 1935 e la mia
recensione in ^La Rassegna~, 1935, fasc. 1-2).

	|4-6.  i vedemmo~: vi vedemmo.  |Render cenno~: dipende
da un <vedemmo> sottinteso: significa <rispondere al segnale con
altro segnale>.  |Tanto~: pu@o riferirsi a |cenno~ e significare
<tanto piccolo>; o congiungersi a |lungi~ del v. precedente.
|T@orre~: togliere nel senso di prendere: qui <percepire>.

	|11-12.  quello che s'aspetta~: Virgilio non risponde
partitamente alle domande di Dante; ma dicendo che s'aspetta
qualche cosa, viene a dire che chi ha fatto il segnale lo ha
fatto per chiedere qualche cosa che ora sta venendo; cio@e, come
vedremo subito, una barca.  Probabilmente le sue fiammette
significavano che v'erano due persone da traghettare.  |Il fummo~
ecc.: la nebbia che grava su quella palude.

	|13-14.  pinse~: spinse, scagli@o.  |Snella~: veloce
(tedesco ^schnell~).

	|16-17.  in quella~: in quel momento, mentre Virgilio
parlava.  |Galeoto~: o galeotto, @e propriamente il marinaio della
galea, che era una nave grande.  Qui sta per nocchiero in genere.
Questo nocchiero @e Flegi@as, personaggio mitologico, che per
vendicarsi di Apollo, che aveva sedotto sua figlia Coronide, arse
il famoso tempio di Apollo a Delfo.  Virgilio lo colloca nel suo
Tartaro.  Qui @e simbolo dell'ira, la quale @e per Dante desiderio
di vendetta per ingiuria ricevuta (cfr. ^Purg.~ XVII, 121-123).

	|18.  Or se' giunta~: o <sei arrivata>, o, meglio, <sei
acchiappata> (cfr. ^Inf.~ XXII, 126).  |Anima fella~ pu@o
significare anima scellerata in genere; ma <fello> ha anche il
senso speciale di <crudele, feroce>; e Flegi@as apostrofa cos@i
Dante nell'opinione che sia un iracondo da tuffar nella palude.
Che questo creda Flegi@as, risulta dalle parole che gli rivolge
Virgilio.  Sulle deduzioni che da ci@o potrebbero farsi circa il
modo onde i dannati raggiungono la loro destinazione, e su
questioni connesse, vedi la nota finale {alla fine del canto:
"Come le anime infernali arrivino a destinazione"}.

	|19-21.  tu gridi a voto~: cio@e <non acchiapperai
nessuno, come t'immagini, ch@e per questa volta noi staremo con te
solo tanto quanto durer@a il passaggio del |loto~> (fango, cio@e
palude fangosa).

	|24.  fecesi~: @e il solito ^factus est~, nel senso di
<divenne>.  |Ira accolta~: ira concepita per quel disinganno.

	|27.~  Dante solo pesava.  Qui gli spiriti sono
rappresentati privi di peso; ma anche questa loro condizione @e
spessissimo dimenticata da Dante, ed @e dimenticata in questo
stesso canto rappresentandoci le anime tuffate nella palude.  Se
non avessero peso dovrebbero galleggiare pi@u che zucche o
vesciche.  E a che, se non hanno peso, questa barca e la barca di
Caronte?  Ma per tutto ci@o valgano le considerazioni fatte nella
nota finale al canto VI.

	|30.  pi@u che non suol con altrui~: cio@e o con lo stesso
Flegi@as, o con altre anime da lui traghettate.

	|31.  gora~: @e propriamente il canale artificiale che si
dev@ia da un fiume, per muovere mulini o altro.  Qui sta per
estensione d'acqua, in genere, ed @e |morta~ perch@e immobile.

	|32-33.  un pien di fango~: dunque uno degli iracondi,
che Dante ha gi@a chiamato ^genti fangose~ (VII, 110).  @E Filippo
Argenti degli Adimari, fiorentino del secolo XIII, orgoglioso
della sua nobilit@a, della sua ricchezza, della sua forza fisica,
pronto all'ira e manesco.  Tale lo dipingono gli antichi
commentatori, e il Boccaccio anche nella sua novella gi@a
ricordata a proposito di Ciacco (^Decam.~ IX, 8); e qualcuno
accenna anche a screzi personali con Dante.  Con l'episodio che
segue, Dante vendica tutte le deboli vittime di quel prepotente,
e forse anche se stesso.  |Anzi ora~: prima d'esser morto.  Si @e
accorto che Dante @e vivo dal fatto che la barca s'@e immersa di
pi@u quando egli @e salito?  O lo ha riconosciuto, e il suo |Chi
se' tu~ @e un semplice modo di fargli confermare che @e proprio
lui?

	|34-35.  S'io vengo non rimango~: Dante ha sentito nelle
parole di Filippo Argenti una certa maligna soddisfazione di
vederlo all'Inferno, e si affretta a distinguere nettamente la
sua condizione di ospite transitorio da quella di Filippo, che
rester@a l@i per l'eternit@a.  |Ma tu chi sei~: Dante ha
riconosciuto Filippo, come dir@a poi: ma vuole infliggergli
l'umiliazione di confessare il suo nome, ridotto in quello stato.
|Brutto~: lordo.

	|36.  piango~: Non lo intenderei nel senso ordinario
della parola: non sarebbe del carattere orgoglioso dell'Argenti
confessare cos@i il proprio dolore e la propria debolezza nel
dolore.  Credo che |piango~ sia qui il latino ^plango~,
<percuoto>, secondo un senso di <piangere> che si conservava
nell'uso arcaico della nostra lingua.  L'Argenti percuote l@i,
come soleva fare in Terra quando era adirato.

	|37-39.~  Nella replica di Dante (che gioca sul doppio
senso) |piangere~ ha invece il senso moderno.  |Ancor~: ancorch@e.

	|40-42.  stese al legno~ ecc.: evidentemente, afferra la
sponda della barca per salirvi dentro e sfogarsi su Dante.  |Con
gli altri cani~: con gli altri iracondi, che come cani si
azzuffano e si mordono.

	|43-45.~  La calda approvazione di Virgilio a Dante, e la
lode all'|alma sdegnosa~ (cio@e capace di giusto sdegno), @e
approvazione della ragione al modo con cui Dante ha trattato
Filippo Argenti, @e sanzione ragionata della legittimit@a dell'ira
buona contro il male (vedi nota finale n. 2 al canto VII).
Dante, rappresentante di questa ira buona, si contrappone qui e
ai rei ^d'ira mala~ agitantisi intorno alla barca, e agl'incapaci
d'ira buona immersi nel fondo della palude.  |Benedetta colei che
in te s'incinse~: @e una forma di lode altissima, e teneramente
cara a un tempo, pel cuore di chi la riceve.  L'amor proprio e
l'amor filiale ne sono lusingati insieme.  Quanto a |in te~ @e un
complemento di fine o di effetto, al modo latino, e |in te
s'incinse~ @e come dire <s'incinse per generare te>.

	|48.  furiosa~: pazza d'ira.

	|49-50.  gran regi~: uomini di gran conto.  |Brago~: @e il
fango in cui i maiali si compiacciono avvoltolarsi.  Notare il
contrasto fra |regi~ e |porci.~

	|53.  broda~: @e propriamente un brodo lungo e insipido;
per estensione, @e qualunque acqua sporca.

	|55.  proda~: l'altra sponda della palude verso cui si
dirigono.

	|58-60.  quello~: da ricongiungersi col |che~ del v. 60;
e vale ^tale che.~  |A le fangose genti~ dipende dal complesso
sintattico |vidi fare~; onde |a le~ invece che ^da le.~

	|61-63.  <A Filippo Argenti!>~: @e un: <d@alli a F. A.!
addosso a F. A.!>.  |Bizzarro~: bizzoso, iroso.  |In s@e medesmo~:
contro se stesso.  Dante fa comportare come cani questi peccatori
che cos@i ha chiamato Virgilio (v. 42).  Ho sentito pi@u volte da
cacciatori e uomini di campagna che se, assaliti da un branco di
cani, si riesce ad atterrarne uno, tutti si accaniscono sul
caduto.  Cos@i qui, tutti si accaniscono contro Filippo che ha
avuto una lezione da Dante e da Virgilio.  In Filippo Argenti e
ne' suoi assalitori alcuni interpreti di Dante, antichi e
moderni, anche autorevolissimi, vedon rappresentate categorie di
peccatori diverse dalle due annunziate da Virgilio nei vv.
115-126 del canto VII: ci vedono superbi, o superbi e invidiosi,
o almeno altre sottospecie di iracondi.  (Vedi per tutti F.
D'Ovidio: ^F. Argenti e gli altri cani~, in ^Nuovo volume di
studi danteschi~, Napoli, Guida).  A me pare che queste opinioni
nascano dall'aver rivolto il pensiero a quanto hanno speculato
sull'ira filosofi e teologi noti a Dante, o dal desiderio di
mettere nell'Inferno dantesco i titoli di altri peccati capitali,
che altrimenti non vi figurano (di ci@o v. la nota finale al canto
XI).  Ma il testo di Dante non autorizza tali opinioni.  L'unica
enunciazione dei peccatori di quel cerchio @e quella fatta da
Virgilio alla fine del canto VII, in cui parla e di quelli che si
vedono e di quelli che non si vedono, cio@e di tutti in genere; e
sarebbe un caso unico che Dante non accennasse chiaramente a
categorie di peccato; e sarebbe stranissima asimmetria il cumulo
di tanti peccati in un cerchio solo senza la debita distinzione
nella punizione.  Il chiamare l'Argenti ^persona orgogliosa~ {46}
non autorizza a vedere in quel cerchio anche la categoria
orgogliosi, proprio come non autorizza a vedere i superbi nel
VII, nell'VIII o nel IX cerchio il fatto che son chiamati superbi
Capaneo, Vanni Fucci, Fialte (v. canti XIV, XXV e XXXI).

	|65-66.  un duolo~: un suono di dolore.  |Sbarro~:
<spalanco e fisso>.

	|68-69.  la citt@a che ha nome <Dite>~: @e la parte pi@u
bassa dell'Inferno, intitolata a Dite, nome latino di Plutone,
dio dell'Inferno pagano, che Dante applica a Lucifero.  Comprende
i cerchi dal VI al IX.  @E come una citt@a nella citt@a dolente, la
parte pi@u intima, pi@u scellerata, fortificata di mura torri e
fossati, e dove per la prima volta Dante trova diavoli veri e
propri.  Ricorda il Tartaro (che era la parte punitiva
dell'Inferno pagano) come @e rappresentato da Virgilio.  |Gravi
cittadin~: le anime gravemente dolenti.  |Grande stuolo~: il
grande esercito, cio@e la guarnigione dei diavoli.

	|70-71.  meschite~: dall'arabo ^masghid~, attraverso lo
spagnuolo ^mezquita~, propriamente significa ^moschea.~  Qui
Dante deve aver pensato ai minareti delle moschee, e aver
chiamato cos@i le torri murarie della citt@a di Dite, perch@e in
questa, come vedremo, altri edifizi non vi sono che si elevino
alti.  E usa un termine musulmano certamente perch@e di fronte a
questa capitale del peccato a Dante deve esser corsa alla mente
l'immagine di Babilonia citt@a infernale, cos@i frequente nel Medio
Evo.  Queste |meschite~ Dante dice di vederle |ne lo vallo~, cio@e
al di l@a d'una difesa che, come vedremo, ricinge la sponda di
Dite, comprendendo fra s@e e la sponda stessa profondi fossati,
come era nelle citt@a fortificate.  Vedendo le torri sorgere di l@a
dal vallo, Dante non ne vede che le cime, e cos@i pu@o credere che
sian torri di moschee invece che di mura.  Io leggo |ne lo vallo~
invece che |ne la valle~ (com'@e la lezione comune) perch@e questa
non d@a senso, ch@e le torri di Dite non sorgono punto da una
valle.  Ma tale falsa lezione ha impedito ai commentatori tutti
di vedere quel vallo, salvo che a un commentatore pittore: Sandro
Botticelli, che in una delle sue tavole illustrative del poema
dantesco, rappresenta la citt@a di Dite cinta da bastioni che
sorgono dall'acqua.

	|75.  in questo basso Inferno~: va congiunto logicamente
col |foco eterno~, ed @e un modo di richiamare l'attenzione sul
fatto che il fuoco si comincia a trovare solo nella citt@a di
Dite.

	|76-78.  dentro a l'alte fosse~: Che cosa sarebbero
queste fosse se non vi fosse un vallo?  Immaginando il vallo
tutto @e chiarissimo: attraverso un'apertura del vallo, la barca
entra nelle fosse comprese tra quel vallo e le mura di Dite: le
quali fosse sono pi@u profonde dell'acqua della palude.  |Vallan~:
difendono.  |Terra~: citt@a murata.  |Fosse~: @e accordato col
predicato |ferro~ invece che col soggetto |mura.~

	|79.  grande aggirata~: L'apertura del vallo che mette in
comunicazione la palude coi fossati non @e, naturalmente, per
ragioni di difesa, di fronte alla porta di Dite: onde in quei
fossati la barca deve fare un tragitto parallelamente alla
sponda, percorrendo un arco di cerchio.  Per l'itinerario preciso
di Dante nella palude Stigia, si veda la figura 2.

	|83.  da ciel piovuti~: angeli caduti dal cielo, cio@e
diavoli.  Quanto alla forma |da cielo~ si avverta che |cielo~ era
in antico uno di quei sostantivi avanti a cui si usava la
preposizione semplice, come ancor oggi ^terra~, ^casa~, ^scuola~,
ecc.  E ancor oggi, del resto, con la preposizione ^in~ diciamo
piuttosto ^in cielo~ che ^nel cielo.~

	|88.  chiusero~: Non gi@a che si rabboniscano, ma
nascondono un poco la manifestazione del loro sdegno.

	|90.  ardito~: vale qui <temerario>.

	|91-93.  folle strada~: strada che fu follia
intraprendere.  |Scorta~: mostrata.

	|96.  ritornarci~: <ritornare a questo mondo>.  Era
frequente nella lingua del tempo l'uso della particella |ci~ non
riferita ad alcun termine gi@a espresso, per indicare il luogo
dov'era colui che parlava, e quindi anche, in generale, il mondo.
Per esempio: ^nascerci~ per <nascere, venire al mondo>.  Noi
usiamo ancor oggi una forma simile col verbo ^esserci~ che
equivale a <essere al mondo>.

	|97.  pi@u di sette~: @e espressione generica per dire
<molte volte>.  Dante non avrebbe avuto il tempo e la calma, in
quel momento, di contare quante volte Virgilio lo aveva aiutato,
ed @e vano mettercele a contare noi interpreti.

	|100-102.  disfatto~: annichilito.  Poteva significare
anche addirittura <morto>.  |Ritroviam l'orme nostre~: rifacciamo
la via gi@a calcata.

	|104-105.  passo~: viaggio, itinerario.  |T@orre~:
togliere, impedire.  |Da tal n'@e dato~: tale @e colui (Dio) che ce
lo ha concesso.

	|106.  lasso~: sconfortato, affranto.

	|111.  no e s@i~: pi@u che riferirsi a una determinata idea
debbono star qui a rappresentare, quasi algebricamente, due
opposti: il contrasto fra la paura e la speranza.

	|112-114.  porse~: disse (cfr. II, 135).  |Guari~: molto.
|A prova~: <a gara>: facevano a chi pi@u presto corresse dentro le
porte.

	|116.  nel petto~: espressione simile a <in faccia>, che
rende l'impressione di chi si vede chiudere dinanzi villanamente
una porta, di ricevere un colpo nella persona.

	|117-120.~  Pittura efficacissima dello scoraggiamento.
Quanto al |ciglia rase~ ecc., si pensi che nelle sopracciglia @e
tanta efficacia d'espressione degli stati d'animo; e come un
certo atteggiamento di esse pu@o esprimere fiducia e sicurezza
(|baldanza~) cos@i ora esse eran tali in Virgilio da esprimere
proprio il contrario; e la totale assenza di baldanza @e espressa
con l'ardita metafora del |rase.~

	|120.~  @E come dire: <Vedi che razza di gente m'ha negato
l'ingresso alla dimora del dolore!>.

	|121-123.  m'adiri~: <adirarsi> poteva nell'uso del tempo
significare anche <addolorarsi>.  Ma qui pu@o ben essere che
Virgilio, per non sgomentare troppo Dante, voglia mostrarsi
soprattutto irato, non scoraggiato e dolente.  |Qual che~:
chiunque sia che, anche oltre ai diavoli, possa aggirarsi entro
la citt@a a difenderla.

	|125-126.  men secreta porta~: @e la porta dell'Inferno,
meno remota dal mondo, che i diavoli tentarono sbarrare quando
Cristo discese all'Inferno per liberarne le anime del Limbo.  Ma
Cristo rovesci@o le imposte, che rimangono ancora cos@i.

	|127-130.  vedest@u~: vedesti tu.  |Scritta morta~:
l'epigrafe ^Per me si va...~; |morta~ perch@e parla di morte
dell'anima.  |L'erta~: il pendio dell'Inferno.  |Sanza scorta~:
senza chi lo guidi.  @E dunque evidentemente un essere
soprannaturale.  |Per lui~ ecc.: <da lui ci sar@a aperta la
terra>.  Si chiamavano terre particolarmente le citt@a cinte di
mura.

	|Conclusione.~  Nella proterva opposizione dei diavoli ai
due poeti si @e voluto cercare un significato simbolico.  Ma anche
senza ricorrere a ci@o, essa si spiega benissimo.  L'Inferno @e
geloso della sua impenetrabilit@a, ed @e ostile al viaggio di Dante
che ha per fine la sua salvazione e, indirettamente, la
rigenerazione dell'umanit@a.  Tale ostilit@a l'hanno gi@a mostrata
Caronte, Minosse, Pluto.  Ma erano demoni isolati, dimoranti in
quella parte dell'Inferno che rappresenta come i sobborghi della
citt@a infernale, non chiusi materialmente e senza guarnigione di
diavoli.  La vera citt@a chiusa e fortificata e munita di
guarnigione @e la citt@a di Dite; ed @e naturalissimo che l'inferno
faccia l@i il suo vero sforzo per chiudersi a Dante; e che non
basti pi@u a domare le renitenze il semplice intervento di
Virgilio, come @e bastato per Caronte (III, 94-96), Minosse (V,
21-24) e Pluto (VII, 8-12), ma ci voglia un diretto intervento
divino.

	|NOTA FINALE.~  COME LE ANIME INFERNALI ARRIVINO A
DESTINAZIONE {13-18}.  Se Flegi@as credeva d'essere stato
chiamato per imbarcare un'anima dannata, e per tale scambia Dante
in un primo momento, dovremmo credere che i dannati scendano al
luogo della loro punizione come sono scesi Dante e Virgilio.  E
questa opinione troverebbe conferma in pi@u altri luoghi che via
via vedremo, ove guardiani infernali o anime dannate scambiano
Dante e Virgilio per anime destinate all'Inferno.  Altrove
troviamo rappresentazioni dirette o indirette tutte diverse.
Nella bolgia dei barattieri (XXI) un dannato arriva portato sulle
spalle da un diavolo; e questo diavolo, scaricatolo gi@u, afferma
di voler tornare in fretta nel mondo a prendere altre anime.  E
per un altro dannato (Guido da Montefeltro, nel canto XXVII)
sappiamo che un diavolo and@o a ghermire la sua anima sul letto di
morte.  Ma viceversa nessuna delle anime che Caronte prende sulla
sua barca e nessuna di quelle che si presentano al giudizio di
Minosse, pare abbiano accanto il loro diavolo portatore.  Di
altre la caduta all'Inferno @e rappresentata come un precipitar
diretto, senza nessun accompagnamento e senza itinerario segnato:
sono le anime dei suicidi, che, dopo il giudizio di Minosse,
cadono nella selva che li aspetta, ^balestrati~ a caso (XIII,
97-99); e le anime della Tolomea, che par che ^ruinino~ anch'esse
allo stesso modo (XXXIII, 133).  Il fatto che Dante non veda mai
sul suo itinerario spiriti di peccatori che lo percorrano
regolarmente come lui e Virgilio, mentre tanti ne arrivano
continuamente all'Inferno (III, 119-120) farebbe anzi credere che
quel precipitar diretto fosse il fatto normale.  Ma certe
comodit@a di percorso fatte per attraversare regioni altrimenti
impraticabili (vedremo certi argini protetti che attraversano un
sabbione flagellato dal fuoco nel settimo cerchio, e certi
ponticelli che cavalcano profondi fossati, nell'ottavo) possibile
che siano stati voluti da Dio ^ab aeterno~ in vista del solo
viaggio di Dante?  Ma @e inutile moltiplicare le incertezze e i
quesiti.  Il vero @e che anche in questa materia @e vano voler
ridurre l'immaginazione di Dante a sistema razionale.  Egli non
ha voluto imporsi una norma fissa, ma si @e riservato la pi@u ampia
libert@a d'invenzione, applicando un criterio o un altro a seconda
degli effetti che volta a volta si proponeva di ottenere; e certi
problemi li ha lasciati nell'ombra.  Anche qui ha ubbidito molto
pi@u alla fantasia che alla ragione, ed @e stato prima di tutto
poeta e artista.
