	|Proemio.~  Dell'esordio di questo canto d@o qui una
spiegazione analitica, rimandando per altre considerazioni alla
nota finale n. 1 {dopo la nota ai versi 22-24}.

	|1.  cupe~: latino ^cupit~: desidera.

	|2-3.~  <e mentre io dico ritenga nella sua mente
l'immagine di quello che io dico, fissa come una salda rupe>. 
Queste parole sono una specie di parentesi che s'interpone fra il
verbo ^imagini~ e il suo oggetto che @e ^quindici stelle~ ecc.

	|4-6.  quindici stelle~ ecc.:  Sono le quindici stelle di
prima grandezza visibili alle nostre latitudini: cos@i luminose
che vincono le nebulosit@a dell'atmosfera.  |Plage~: per ^plaghe~:
regioni (del cielo).  |Sereno~: vale qui ^luce.~  |Compage~:
compagine nel senso di densit@a, nebbia addensata nell'aria.

	|7-9.  Carro~: o Orsa Maggiore (ossia propriamente le
conosciutissime sette stelle principali della costellazione). 
Esse nelle nostre latitudini sono tutte, come dicono gli
astronomi, ^circumpolari~, cio@e sono abbastanza vicine al polo
celeste perch@e nel loro giro diurno non vadano mai sotto
l'orizzonte.  Dante esprime questo fatto dicendo che ad esse @e
sufficiente la capacit@a, lo spazio (|seno~: cfr. ^Inf.~ XXVIII,
6) del cielo a noi visibile, sicch@e, girandosi il Carro attorno
al polo, esso non viene mai meno alla vista.  Altri riferisce il
|non vien meno~ al cielo; e intende <non si rende insufficiente
al volgere del timone>; ma sarebbe una ripetizione del gi@a detto
con le parole <il seno del nostro cielo basta, ecc.>.  Il giro
del Carro @e rappresentato immaginosamente come un effetto del
girarsi del suo timone: il che, naturalmente, non @e.

	|10-12.  il corno~ ecc.: @e l'Orsa Minore, che @e un
rettangolo prolungato da tre stelle in linea (di cui l'ultima @e
la Polare) sicch@e col suo assottigliamento pu@o assomigliarsi a un
corno di cui la Stella Polare @e la punta mentre le due stelle pi@u
lontane dalla Polare ne sono la bocca.  Se invece per |corno~
s'intende corno da sonare, allora la bocca sarebbe l'imboccatura,
cio@e la Stella Polare; ma in questo modo non si arriva alle 24
stelle di cui Dante aveva bisogno.  Lo |stelo~ (latino ^stylum~)
a cui va dintorno la |prima rota~ (il Primo Mobile) @e l'asse
attorno a cui si compie il movimento diurno del Primo Mobile e di
tutti i cieli.  La punta di questo asse sarebbe veramente il polo
del Primo Mobile; invece la Stella Polare @e nel cielo stellato,
sul medesimo asse bens@i, ma non in punta; sicch@e la designazione
dei vv. 11-12 @e approssimativa.

	|13-15.~  <immagini che le ventiquattro stelle enumerate
si siano riunite per fare in cielo |due segni~ (cio@e
costellazioni) circolari, come quella (la Corona) in cui fu
mutata alla sua morte Arianna figlia di Minosse>.  Ovidio
(^Metam.~ VIII, 174-82) narra che in quella costellazione fu
mutata da Bacco la corona che cingeva Arianna quando fu
abbandonata da Teseo.  Ma o Dante non ricord@o bene Ovidio, o ebbe
altra fonte.  La forma |Minoi~ deriva dal genitivo latino
^Minois.~

	|16-18.~  <E immagini che quei due segni avessero le loro
luci l'uno dentro l'altro (cio@e fossero concentrici) e che
girassero in senso contrario>.  |Prima~ e |poi~ sono una
espressione algebrica per indicare due contrari, come quando si
dice <bianco e nero>, <alto e basso> e simili: non che qui
bisogni ricercare un |prima~ e un |poi~ concreti.  Ma il non aver
compreso questa cosa semplicissima ha fatto versare fiumi
d'inchiostro e accusare questo verso di oscurit@a!

	|19-20.  l'ombra~: una pallida idea.  |De la vera
costellazione~: vera, cio@e reale, rispetto a quella immaginaria
costruita da Dante con le ventiquattro stelle.  Ma poich@e per
altri rispetti le due corone di spiriti non sono una vera
costellazione, sospetto che invece di |vera~ debba leggersi
^mera~ nel senso di luminosa (cfr. XI, 18).

	|21.  circulava~: @e transitivo: circondava girando. 
Insomma le due corone di spiriti, appena S. Bonaventura ha finito
di parlare, si mettono a cantare e danzare in giro, come avevan
fatto i lumi della prima al termine del panegirico di S. Tommaso.

	|22-24.~  Spiega perch@e l'immagine stellare da lui
costruita sia appena un'ombra di quel ch'egli vedeva: la bellezza
di quello spettacolo superava di tanto quel che si suol vedere in
Terra, di quanto la velocit@a di rotazione del cielo pi@u rapido
(il Primo Mobile) supera il moto delle acque della Chiana.  La
Chiana (cfr. ^Inf.~ XXIX, 47), oggi canalizzata, era allora
un'acqua che fluiva con corso incerto e appena sensibile.

	NOTA FINALE N. 1: LO SFORZO INTELLETTUALE NELLO STILE
DEL PARADISO.  Nella scelta delle stelle che Dante chiama a
raccolta nel singolare esordio di questo canto, vediamo quale sia
il criterio che ha guidato il poeta.  Prima di tutto ha scelto le
quindici stelle di prima grandezza visibili nel mondo allora
conosciuto, e che supponeva note almeno a una certa classe di
lettori: le quali (indico fra parentesi le costellazioni cui
appartengono) sono le seguenti: Sirio (Cane maggiore), Capra
(Auriga), Arturo (Boote), Vega (Lira), Rigel (Orione), Procione
(Cane minore), Betelgeuse (Orione), Attair (Aquila), Aldebaran
(Toro), Spica (Vergine), Antares (Scorpione), Polluce (Gemelli),
Regolo (Leone), Fomalhaut (Pesce australe), Deneb (Cigno).  Poi
ricorre alle due costellazioni pi@u popolari, le Orse, prendendo
le stelle dell'Orsa maggiore e le due pi@u prossime ad essa
dell'Orsa minore.  Vengono cos@i ad esser comprese due stelle
inferiori alla seconda grandezza (una nella Maggiore e una nella
Minore), ma col vantaggio del raggruppamento topografico, che si
direbbe un compenso che Dante abbia voluto dare al lettore dello
sforzo fatto per raccogliere le prime quindici stelle dalle
regioni del cielo pi@u lontane fra loro: da Fomalhaut, a trenta
gradi a sud dell'Equatore, alla Capra, a quarantasei gradi a
nord, e sparpagliate su diversissimi meridiani.  Ma detto questo,
resta sempre che conoscenze astronomiche e sforzo di fantasia
Dante li ha richiesti al lettore del tutto inutilmente, per
comporre un'immagine di ci@o che ha voluto rappresentare (le due
corone di spiriti luminosi) tanto meno chiara ed efficace di
quella che ogni fantasia avrebbe visto alla semplice indicazione
<due corone concentriche di dodici lumi ciascuna>.  Anzi, non
solo meno efficace, ma del tutto inefficace.  Quando, infatti, il
lettore abbia fatto lo sforzo di raccogliere e ricordare le
ventiquattro stelle indicategli, scardinarle dalle loro
costellazioni, immaginarle ricomposte in due cerchi concentrici,
ha davanti a s@e ventiquattro luci d'intensit@a diversissima, fra i
due estremi della splendidissima Sirio e di due modeste stelline
di terza grandezza: la quale stessa Sirio, poi, con tutto il suo
fulgore, come pu@o anche lontanamente dare un'idea di luci che,
come Dante ci ha detto (X, 40-42), spiccano nella luce del Sole
per luce maggiore?  E a che scopo, invece di dire puramente e
semplicemente <due circoli>, evocare la costellazione della
corona d'Arianna, che @e circolo per modo di dire?  Questo
esordio, che ho voluto spassionatamente giudicare quanto ad
efficacia rappresentativa, @e per@o interessantissimo come tipico
di uno dei caratteri dello stile paradisiaco di Dante.  Il quale
nella terza Cantica non si propone sempre di essere efficace e
chiaro nella rappresentazione, ma non di rado proprio il
contrario: esser difficile e costringere la mente del lettore a
un intenso lavoro di riflessione e di evocazioni intellettuali e
culturali.  Questo proposito e questa coscienza di esser
laborioso, @e chiaro nell'esortazione dei versi 2-3: ^e ritenga
l'image~, con quel che segue.  Avvicinandosi a Dio, che @e ^il ben
de l'intelletto~ {^Inf.~ III, 18}, l'intelletto prende spesso il
primo luogo nell'arte di Dante, e l'esercizio difficile
dell'intelletto diventa fonte di poesia; la poesia non @e pi@u
nella meta da raggiungere ma nella strada da percorrere: una
specie di alpinismo intellettuale, in cui, come nell'alpinismo
vero, agli iniziati poco importa di trovare alla meta un panorama
pi@u o meno bello, un orizzonte pi@u o meno limpido, purch@e si sia
superato lo sforzo del raggiungerla; e il raggiungerla facilmente
non avrebbe nessun piacere.  Quanto ho detto di alcuni brani del
^Paradiso~ va tenuto presente nel giudicare in genere tutto
l'elemento dottrinale dell'ultima Cantica, che al gusto di noi
moderni sembra interrompere il flusso della poesia per ristagnare
nel mero intellettualismo.  In parte quelle disquisizioni
filosofiche e teologiche si spiegano col semplice fatto che Dante
non ha punto voluto che il suo poema fosse opera di mera poesia,
diretta a produrre sul lettore il puro godimento estetico; ma ha
messo nella sua opera massima tutto s@e stesso, artista, poeta,
filosofo, teologo, scienziato, storico, politico.  Ed @e poi da
considerare che anche l@a dove prevale il contenuto dottrinale, la
sodisfazione dell'intelletto per l'acquisto e la celebrazione di
certe verit@a suscitava in lui un'accensione lirica, che egli
pensava dovesse prodursi anche nel lettore, ed era per lui (ed @e
ancora in lettori particolarmente disposti) poesia anche nel
senso nostro della parola.

	|25-27.~  Questa festosa danza accompagnata da canto fa
venire in mente al poeta le antiche danze bacchiche, e quelle
diversamente ma ugualmente festose in onore di Apollo, invocato
col nome di |Peana~ (salvatore), che si facevano a celebrazione
di vittorie: ma, simili nell'apparenza, quella danza e quel canto
paradisiaco erano profondamente diversi nella sostanza, ch@e
celebravano il vero Dio, cio@e le sue tre persone unite in una
natura divina, e la doppia natura divina e umana nella persona di
Cristo.

	|28-30.~  <Il cantare e il girare compierono la misura ad
essi assegnata (cio@e termin@o il canto e il moto, probabilmente
dopo un giro intero), e quei santi lumi rivolsero a noi la loro
attenzione, allietandosi di questa nuova cura, come prima si
erano allietati della danza e del canto>.

	|31-32.  numi~: in quanto partecipi di divinit@a.  |La
luce~ ecc.: cio@e S. Tommaso.

	|34-36.~  I due punti del suo discorso di cui Dante
desiderava spiegazione, e che il Santo aveva promesso di
^ricernere~ (XI, 22-26), sono come spighe non trebbiate, che
bisognava mondare per trarne il grano buono, cio@e il senso
chiaro.  La spiga ^U' ben s'impingua~ @e stata gi@a battuta e il
grano buono @e stato gi@a riposto da Dante: ora bisogna battere
l'altra, cio@e ^non surse il secondo~ {X, 114}.

	|37-45.~  Senso generale: <Tu credi che nel petto di
Adamo e in quello di Cristo (in quanto uomo) fosse infusa da Dio
tutta la sapienza possibile ad uomo>.  Della scienza perfetta di
Adamo ragiona a lungo S. Tommaso nella sua ^Summa~ (I, 94, 3).

	|38-39.  la bella guancia~: la bella Eva, il cui palato
goloso nell'appetire il frutto proibito rovin@o tutta l'umanit@a. 
Notare che questa designazione del peccato d'Eva non si accorda
con quanto di esso dir@a solennemente Adamo nel XXVI del
^Paradiso~ (vv. 115-117); a meno di non intendere il |palato~ in
senso tutto metaforico, come appetito di scienza.

	|40-42.~  <e in quello di Cristo, che con la sua passione
(rappresentata qui dalla ferita della lancia nel costato, come
altrove dalle piaghe delle mani o dei piedi: cfr. nota a ^Par.~
IX, 121-125) sodisfece il debito del peccato, cos@i nel passato
come nel futuro, tanto da vincere ogni contrappeso> (|bilancia~:
cfr. V, 62).  Cristo applic@o la redenzione anche ai padri del
Limbo; e, quanto al futuro, ogni uomo che debitamente si penta
pu@o esser perdonato di qualunque colpa pei meriti del sangue di
Cristo.

	|46-47.  per@o~: perci@o.  |Miri~: ti meravigli.  |Quando
narrai~ ecc.: X, 109-114.

	|49-51.  gli occhi~: della mente.  |E vedrai~: <e vedrai
che quel che tu credi (vv. 37-45) e quel che io dissi, imbroccano
entrambi la verit@a> (sono nel bel mezzo del vero, come il centro
@e nel bel mezzo del circolo).  Altri spiega: <il tuo credere e il
mio dire sono una cosa sola, come uno solo @e il centro del
cerchio>.  Ma esser d'accordo non @e essere una cosa sola.  Senso
generale dei vv. 52-87.  Tutto quello che esiste @e riflesso della
Sapienza divina.  Ma alcune cose sono da essa create per mezzo
dei cieli, altre direttamente; e solo queste sono perfette.  Tali
furono Adamo e Cristo.

	|52-54.~  <Le cose che non muoiono (gli angeli, i cieli,
l'anima umana) e le cose mortali (le altre cose terrene) non sono
se non un riflesso (cfr. nota a ^Purg.~ XXVII, 109) della
Sapienza del Figliuolo (il ^logos~ di San Giovanni, cio@e l'Idea)
che il Padre Eterno genera con amore>.

	|55-60.~  Per comprendere bene questi versi bisogna
considerare le parole da |che s@i mea~ fino alla fine del v. 57
come una parentesi non necessaria al filo principale.  Il quale
@e: <giacch@e il Figliuolo (la |viva luce~ cio@e la Sapienza) per
sua bont@a concentra il suo raggiare come rispecchiato in |nove
sussistenze~ (^sussistenza~ secondo la definizione tomistica @e
ci@o che esiste per s@e e non in altro: qui sono i cori angelici)
rimanendo per@o eternamente uno>.  Ora spieghiamo quella che
dicevo essere una specie di parentesi; la quale @e una di quelle
digressioni non essenziali di cui Dante, come altre volte abbiamo
gi@a visto, si compiace per aggiungere idee e notizie.  Qui vuole
ricordare con essa l'unit@a e trinit@a di Dio.  <Il Figliuolo, da
Colui che lo irradia (il Padre) emana (|mea~ @e propriamente
^esce, proviene~: cfr. XV, 55) in modo che non cessa di essere
^uno~ con Lui e con lo Spirito Santo (|l'Amore~) che si aggiunge
come terzo a loro>.  |Intrea~: presuppone un verbo ^intreare~, di
spiccato conio dantesco, per dire <farsi tre> o <farsi terzo>.

	|61-63.~  <Dai cori angelici, per mezzo dei cieli, quella
irradiazione |discende~ fino alle |ultime potenze~ (^potenza~ nel
senso di potenzialit@a, cio@e materia capace di ricevere una forma,
in contrapposto all'atto che @e gi@a forma di per s@e), divenuta
tale, nel passare di cielo in cielo (i cieli sono anche |atto~
nonch@e potenza) che in fine non crea pi@u che esseri contingenti
(cio@e che non esistono necessariamente) e di breve durata,
mortali>.

	|64-66.~  <|E queste contingenze~ intendo che sono le
cose create non direttamente da Dio, ma dai cieli, col loro moto;
e sono generate o |con seme~ (animali e piante) o |senza seme~ (i
minerali)>.

	|67-69.~  <La materia di cui questi esseri mortali sono
composti e i cieli che la plasmano (^ducere~ significa in latino
originariamente allungare, e poi in generale dar forma: si pensi
al derivato ^duttile~), non sono sempre in condizioni uguali,
uniformi, e quindi l'impronta dell'Idea (della Sapienza
creatrice) in esse (a seconda della condizione dei cieli e delle
condizioni di quella materia plasmabile) traspare pi@u o meno>. 
Si credeva infatti che la materia mondana fosse pi@u o meno ben
disposta a ricevere gl'influssi celesti, e che i cieli non
esercitassero sempre i loro influssi con uguale intensit@a ed
efficacia (cfr. p. es. ^Par.~ I, 37-42).

	|70-72.~  <Perci@o accade che un albero (|legno~) uguale a
un altro riguardo alla specie, frutta meglio o peggio, e che voi
uomini nascete con indole diversa>.  Si guardi bene di non
congiungere le parole |secondo specie~ con |peggio e meglio
frutta~ come pur fanno alcuni commentatori, altrimenti ne deriva
il non senso che alberi della stessa specie possano appartenere a
specie diverse.

	|73-78.~  <Se quella materia fosse condotta al giusto
punto e il cielo si trovasse nelle condizioni di poter esercitare
i suoi influssi con la massima efficacia, la luce della Sapienza
divina (il |suggello~ che imprima la forma alle creature)
apparirebbe tutta nelle creature; ma i cieli (|la natura~) quella
influenza la esercitano sempre in modo non pieno, come un artista
che possiede la sua arte, ma a cui la mano non ubbidisce in
tutto>.  Spiego |abito~ con <possesso> (^habitus~ viene da
^habere~), secondo il chiaro significato che Dante d@a a questa
parola in ^Convivio~, III, xiii, 6-8.

	|79-81.~  <Per@o se Dio stesso direttamente dispone la
materia e le d@a forma, allora la creatura ha tutta la
perfezione>.  Spiego ^Dio stesso~, leggendo, diversamente dal
testo seguito generalmente e adottato dalla Dantesca, non |de la
prima Virt@u~ ma |e la prima Virt@u~; e intendendo qui designato
Dio attraverso le tre persone della Trinit@a, come in ^Inf.~ III,
5-6, ma in ordine inverso: prima lo Spirito Santo (il |caldo
Amor~), poi il Figliuolo (la |chiara Vista~: vista spirituale,
intelletto), poi il Padre (la |prima Virt@u~: virt@u nel senso di
potere).  Solo cos@i mi pare si abbia un senso chiaro e
ragionevole, da cui risulta che la creatura @e sempre perfetta
quando Dio opera direttamente; il che non appare invece in modo
altrettanto chiaro dall'altra lezione.

	|82-84.~  <Cos@i, creando Dio direttamente, la terra di
cui compose Adamo fu fatta capace di tutta la perfezione animale,
e cos@i Cristo in quanto uomo, generato nel grembo di Maria dallo
Spirito Santo>.  Per |degna~ nel senso di capace v. ^Purg.~
XXVIII, 112.

	|85-87.~  <Sicch@e io approvo la tua opinione che
l'umanit@a non fu mai n@e sar@a mai tanto sapiente quanto fu in essi
due>.

	|89.  costui~: Salomone.

	|91.~  <affinch@e si veda chiaramente ci@o che non appare>,
cio@e come si accordi tale opinione di Dante con quanto Tommaso
disse della sapienza di Salomone.

	|92-96.~  Si allude a quanto @e raccontato nella Bibbia,
che avendo Iddio esortato Salomone, appena salito al trono, a
domandargli ci@o che volesse, Salomone gli chiese la sapienza di
re, per poter rettamente giudicare i popoli (cfr. nota finale n.
2).  |A dimandare~: @e da congiungere con |mosse.~

	|97-102.~  In contrapposto a ci@o che Salomone chiese a
Dio, si enumerano qui alcune questioni di varia dottrina a
rappresentare ci@o che Salomone non chiese: la sapienza
filosofica.  E sono: una questione teologica (quanti sono gli
angeli che muovono i cieli), una logica (se da una premessa
necessaria e una contingente possa derivarsi una verit@a
necessaria), una fisica (se @e lecito (|est~) ammettere (|dare~)
che esista un movimento originario, non causato da altro
movimento) una geometrica (se pu@o esistere un triangolo iscritto
in un semicerchio il quale non sia rettangolo.  Sostituisco la
lezione |nel mezzo cerchio~, che sola d@a un senso ragionevole, a
quella adottata dalla Dantesca |del mezzo cerchio~).  Credo del
tutto errata l'opinione di chi ritiene che qui vi sia un senso di
disprezzo e quasi di derisione per coloro che trattano le
questioni qui enumerate.  Anche quelle che a noi moderni possano
sembrare un po' oziose, eran parte della dottrina di quei tempi e
della dottrina rispettata da Dante.  S. Tommaso vuole dunque
semplicemente dire che Salomone, dovendo esser re, non chiese di
sapere quel che sarebbe stato necessario a un filosofo: lode
molto diversa da quella che S. Bonaventura aveva fatto a S.
Domenico, di non aver domandato al papa quel che domandavano gli
altri ecclesiastici (XII, 91-94), perch@e qui il contrapposto @e
con domandatori colpevoli e con domande di cose illecite.  Ma la
somiglianza formale dei due luoghi ha nociuto all'interpretazione
del secondo.

	|103.  ci@o ch'io dissi~: di Salomone (X, 113-114).

	|104.~  Molte discussioni se in questo verso si debba
leggere |@e quel vedere~ o |e quel vedere.~  La prima ha per s@e un
senso pi@u chiaro: <la |regale prudenza @e quel vedere~ senza pari
ecc.>; la seconda i codici, che d@anno in gran parte il segno
convenzionale della congiunzione, ma @e difficile cavarne un
costrutto plausibile.  La soluzione sta per me in questo, che
|impari~ sia derivato da un ^imparare~ dantescamente formato
sull'aggettivo ^pari~ e significhi <pareggi, identifichi>.  S.
Tommaso viene a dire: <Se tu noti quel che ho detto prima e quel
che dico ora, identifichi il senno regale a |quel vedere~ a cui
mirava la mia intenzione>, cio@e <comprenderai che io dicendo
|vedere~ alludevo a quello speciale vedere che @e la sapienza
regale>.  Cos@i si concilia l'autorit@a dei codici con la perfetta
chiarezza; e anche con un senso migliore, perch@e nelle parole di
S. Tommaso ^A veder tanto non surse il secondo~ l'identificazione
da fare non @e tra la |regal prudenza~ e un <vedere senza pari>
(ch@e non in tutti i re la sapienza @e un vedere senza pari), ma
fra quella e il semplice |vedere~: il <senza pari> risulta da
^non surse il secondo.~

	|106-108.~  <Se con mente limpida consideri il |surse~ da
me detto (X, 114) vedrai che esso si riferisce soltanto ai re>. 
Il ^non surse~ voleva dire insomma: <non si elev@o alla dignit@a di
re>.  Dobbiamo per@o confessare che le parole di S. Tommaso erano
cos@i enigmatiche che non @e certo un demerito di Dante il non
averle comprese: e il rimprovero, o almeno l'ammonizione,
implicita in quanto il santo dice ora, non pu@o giustificarsi se
non forse pensando che egli intenda che Dante avrebbe dovuto
comprenderle ricordando il passo biblico relativo alla richiesta
di Salomone.

	|109-111.  Con questa distinzion~: che ^vedere~ @e ^regal
sapienza~, e ^surse~ @e un <sal@i alla dignit@a regale>.  |Puote
star~: si pu@o accordare.  |Del primo~ ecc.: <di Adamo e di Ges@u>.

	|112-117.~  <E questo esempio serva a farti procedere con
grande lentezza (come quella d'un uomo stanco perch@e ha un forte
peso ai piedi) verso affermazioni o negazioni di cui tu non puoi
esser certo: giacch@e occupa un basso grado fra gli stolti chi
|afferma e nega~ senza distinzione>; cio@e senza pensare che
spesso non si pu@o affermare o negare in tutto, ma l'affermazione
pu@o essere parziale, e altrettanto la negazione, cos@i che due
affermazioni che paiono inconciliabili, distinguendo si
conciliino.  Il verso 117, che significa, mi pare, <cos@i nel caso
del negare come in quello dell'affermare>, mi sembra anche, lo
confesso, del tutto superfluo, come ripetizione di cosa gi@a detta
con |afferma e nega.~

	|118-120.~  <Bisogna esser cauti nell'affermare o negare,
perch@e avviene pi@u volte che l'opinione affrettata piega verso il
falso, e poi |l'affetto~ alla propria opinione impedisce
all'intelletto di riconoscere il suo torto>.  C'@e chi intende per
|opinion corrente~ l'opinione dominante, quasi di moda; ma nel
filo del ragionamento questo concetto, pur vero in s@e,
dell'influenza della moda sul pensiero umano, non c'entra n@e
punto n@e poco.

	|121-124.~  Colui che |pesca~ in cerca del vero (|per lo
vero~ @e un |per~ finale) e non lo sa fare, fa cosa peggio che
inutile perch@e non soltanto torna a mani vuote come @e partito, ma
ha acquistato il falso.

	|125.~  I due primi sono filosofi greci del V secolo a.
C., di cui Dante nella ^Monarchia~ (III, iv, 4) ricorda che sono
riprovati da Aristotile, che diceva di loro ^falsa recipiunt et
non syllogizantes sunt.~  |Brisso~: (greco Bryson), discepolo di
Euclide secondo alcuni, che si occup@o molto della quadratura del
cerchio (III sec. a. C.), riprovato anch'egli da Aristotile. 
Questi filosofi, dice S. Tommaso, camminavano alla cieca.

	|127.  Sabellio~ (III sec. d. C.) e |Arrio~ (III-IV
sec.), pi@u comunemente Ario, furono famosi eretici, soprattutto
il secondo, che professava sulla Trinit@a dottrine condannate
dalla Chiesa.

	|128-129.~  Due interpretazioni vi sono di questi versi. 
Alcuni ci vedono allusione alle lame delle spade, concave, che
rispecchiano alterati i lineamenti del volto.  Per altri l'opera
delle spade sarebbe richiamata in quanto, ferendo, alterino le
fattezze.  Certo |torti~ pu@o significare anche alterati,
deformati (cfr. ^Purg.~ XXIII, 57), e pu@o convenire all'una e
all'altra interpretazione: tra le quali non trovo una ragione di
preferenza.  Oggi, @e vero, la spada che altera i lineamenti
specchiandoli non @e immagine di esperienza comune; ma era cos@i
anche ai tempi di Dante?  E non @e talvolta dello stile di Dante
compiacersi anche dell'immagine ricercata?  Quanto al senso, S.
Tommaso vuol dire, in ogni modo, che quegli eretici deformarono i
significati della Sacra Scrittura.  Da qui alla fine, S. Tommaso,
con un salto un po' brusco, deplora un'altra specie di giudizi
avventati: quelli di chi vuol prevedere con sicurezza il futuro
deducendolo da elementi del presente.

	|130-131.  le genti~: nel senso in cui noi diremmo ^la
gente.~  |Stima~ ecc.: prevede quale sar@a il raccolto.

	|134-135.  lo prun~: la pianta spinosa della rosa
selvatica.  |Feroce~: ostinato a non fiorire.  |In su la cima~:
sul ramo.

	|136-138.  dritto e veloce~: sono predicati con funzione
avverbiale, e si riferiscono a |correre.~  |La foce~:
l'imboccatura del porto, o quella del fiume nel caso d'un porto
fluviale.

	|139.  Berta e Martino~: erano nomi frequenti, e quindi
usati per indicare una donna e un uomo qualunque, come i Romani
dicevano Tizio e Caio.

	|140-142.~  <perch@e vedono che uno ruba, l'altro fa
offerte di elemosine, non credano di poter vedere che cosa Dio
abbia destinato di loro nell'altra vita, ch@e il ladro potr@a
salvarsi e l'altro perdersi>.

	NOTA FINALE N. 2: LA SECONDA DISSERTAZIONE DI SAN
TOMMASO.  Bisogna riconoscere che ha una diffusione
sproporzionata all'argomento, soprattutto nel corollario di
ammonimenti, cos@i solenne e cos@i polemico a un tempo, e, nella
sua ampiezza, cos@i sproporzionato alla sua volta a ci@o che lo ha
occasionato.  Come possiamo spiegarcelo?  Trasportiamoci dalla
finzione del poema alla realt@a, dal viaggio di Dante personaggio
alla mente di Dante scrittore.  La genesi della parte che
riguarda Salomone, deve essere stata una difficolt@a sorta nella
mente di Dante leggendo quell'episodio della Bibbia dove @e
narrato che Salomone, succeduto fanciullo al padre David, aveva
domandato a Dio di dargli una mente capace di giudicare il popolo
a lui affidato e di distinguere il bene dal male (Re, III, iii,
9).  E Dio aveva detto: ^Dedi tibi cor sapiens et intelligens in
tantum ut nullus ante te similis fuerit nec post te surrecturus
sit.~  Come mai, deve Dante essersi detto, Dio pu@o avere
affermato ci@o?  E Cristo, in quanto uomo, e Adamo, non furono
essi i pi@u sapienti di tutti gli uomini?  La soluzione del
problema egli la trov@o riflettendo attentamente sul testo
biblico.  Prima delle parole citate, Dio aveva detto a Salomone:
^Feci tibi secundum sermonem tuum.~  Dunque aveva semplicemente
accolto una domanda di Salomone.  E che aveva domandato questi? 
La sapienza necessaria a un re per ben governare il suo popolo. 
Dunque ^cor sapiens et intelligens~ significava sapienza di re,
non sapienza in generale.  E dicendo poi ^ut nullus ante te
similis fuerit nec post te surrecturus sit~, con quel
^surrecturus~ aveva certamente voluto accennare ancora alla
condizione di chi sarebbe sorto al grado di re: quindi
superiorit@a di Salomone non su tutti gli altri uomini, ma solo su
tutti gli altri re.  Questa sua interpretazione Dante,
sodisfatto, volle trasportarla nel poema attribuendola a San
Tommaso, e attribuendo a s@e il dubbio che effettivamente gli era
un tempo sorto nell'animo.  Ma le calde ammonizioni che il santo
fa seguire alla soluzione del dubbio stesso mostrano, io credo,
che esso a Dante era stato assai penoso e forse pericoloso; e che
in quelle ammonizioni si rifletta un suo pentimento di deduzioni
forse arrischiate e poco ortodosse.  Senza di ci@o non si
spiegherebbe quella sproporzione di che accennavo, e quel salire
del santo fino al ricordo di gravi eresie, che ci sorprende un
poco.  Nell'ultima parte del suo discorso, invece, in cui il
santo, con un distacco un po' stridente, prima ritorna a una
sfera pi@u umile e familiare di considerazioni, per poi risalire
di colpo a un altro altissimo argomento, la sorte delle anime
nell'altra vita, c'@e forse in Dante un intento di autodifesa. 
Nel distribuire ai suoi personaggi salvazione e dannazione, non
sempre Dante si era attenuto all'aspettazione e all'opinione
comune: anzi, in alcuni casi, per fini didattici o polemici o
lirici (si pensi a Manfredi), l'opinione comune l'aveva presa di
fronte.  Ed @e assai probabile, per non dir certo, che gliene
fossero venuti biasimi ed attacchi e accuse di poca ortodossia. 
Con le parole di San Tommaso che chiudono il canto, ei volle,
credo, rispondere ai suoi avversari che @e grave errore voler
giudicare della sorte delle anime da ci@o che esse hanno fatto in
questa vita.  Nessuno pu@o sapere quale mutamento possa in quelle
essere avvenuto in punto di morte; si lasci dunque alla poesia
libert@a d'immaginare che il reo si sia salvato e il giusto
dannato.  Ed @e molto probabile che con ci@o Dante volesse qui
premunirsi particolarmente contro accuse che prevedeva gli
verrebbero fatte per aver messo tra i beati Sigieri e Gioacchino
da Fiore (vedi nota a ^Par.~ X, 133-138, e a XII, 140-141). 
Certo @e notevolissimo che di questa imprevedibilit@a circa la
sorte delle anime egli abbia fatto dissertare il sommo dei
Teologi proprio in quel Cielo dove egli ha collocato i due
spiriti sunnominati.
