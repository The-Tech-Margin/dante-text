	|1.  O voi...~: il poeta, volgendosi direttamente ai
lettori, distingue quelli che hanno ingegno filosofico e quelli
che, da giovani, si sono innalzati per tempo allo studio
teologico.  Precisa l'altezza e la profondit@a dell'argomento, ad
intendere il quale non basta la sola ragione.  L'elemento
razionale @e alla base dialettica della ricerca, e la fede
illumina l'intelletto.  Il mondo della rivelazione (la filosofia
e la teologia sono distinte per metodo e per oggetto) richiede la
conoscenza della <sacra dottrina>, che studia i singoli problemi
(il rapporto tra la ragione e la fede, tra la natura e Dio, tra
l'ordine naturale e l'ordine soprannaturale) e gerarchicamente li
compone o riduce in un ordine che porta all'unico Principio: Dio.
Le ^Summae~ medievali trattano di Dio, considerato in se stesso:
nell'esistenza, nell'essenza, nell'Unit@a, nella Trinit@a; come
causa efficiente della creazione; come causa finale del mondo e
dell'uomo.  -- |in piccioletta barca~: insufficientemente
preparati per intendere la dottrina dogmatica e morale della
terza cantica.  <Il proemio in germe contiene il giudizio
dell'Autore su quest'"ultimo lavoro", e quanto egli richiedeva
dai suoi commentatori> (Poletto).  -- |siete... segu$iti~: dal
lat. <secuti estis>: avete seguito.

	|3.  mio legno~: <Nello Inferno passa con ^barca~, quasi
ogni ingegno sia sofficiente a quello; nel Purgatorio introduce
^navicella~, che @e maggiore che barca, e minore che nave; quindi
nomina |legno~, ch'@e nave e sofficiente navigio ad ogni grande
mare> (Ottimo).

	|4-6.  tornate...~: nella metafora il poeta raffigura se
stesso avviato al grande viaggio avventuroso, e dietro, in
^piccioletta barca~, coloro che, attratti dalla sua poesia pi$u
umana e adatta alla comune intelligenza, lo avevano finora
seguito.  Ma adesso, per un imperativo morale, deve dissuadere i
non preparati a tenergli dietro, perch$e, nel mare aperto della
grande problematica teologica, teme che abbiano a smarrirsi.  --
|forse~: umilmente accenna la cosa, con un dubbio.  Per@o
nell'animo sente la grandezza della sua impresa e il desiderio di
entrare a colloquio con i dotti del suo tempo.  Dante aveva
frequentato <le scuole de li religiosi e le disputazioni de li
filosofanti> (^Conv.~, II, XII, 7), e cio@e in Firenze gli studi
generali dei Domenicani di S. Maria Novella, dei Francescani di
S. Croce, la Scuola di S. Spirito degli Agostiniani e la Sorbona
di Parigi, secondo la testimonianza di Giovanni Villani e del
Boccaccio.  L'amico di Dante, Giovanni del Virgilio dello Studio
di Bologna, scrisse nell'epigrafe per la tomba: <Theologus
Dantes, nullius dogmatis expers, -- quod foveat claro
philosophiae sinu>.

	|7.  gi@a mai...~: il tema sacro aveva avuto la sua
celebrazione nella Bibbia, nelle cattedrali, nella ^Summae~, e
per la prima volta veniva proposto nella poesia volgare, con
intenzioni, ingegno e dottrina ben diversi da quelli di Bonvensin
da Riva e Giacomino da Verona, autori forse ignoti a Dante, e,
comunque, lontanissimi da lui per le loro incolte visioni.

	|8-9.  Minerva...~: per l'ardita impresa occorrono:
sapienza, fantasia, tecnica.  Perci@o Minerva, dea della
sapienza, gonfia la vela; Apollo, dio della poesia, guida la
nave; tutte e nove le Muse, che presiedono le singole arti,
intervengono ad additare la stella polare (|l'Orse~), la meta
ultima del viaggio.  Altri: gli astri dell'Orsa maggiore e
dell'Orsa minore.  

	<Novem Musae sunt sibi calamita et acus ad demostrandum 
sibi tramontanam, quae ducit et dirigit navigantes ad portum> 
(Pietro di Dante).  

	|10-12.  Voi altri pochi...~: parlando del desiderio di 
conoscere, proprio dell'uomo, Dante scrive nel ^Conv.~ (I, I, 
7-8): <... pochi rimangono quelli che a l'abito da tutti desiderato 
possano pervenire, e innumerabili quasi sono li 'mpediti che di 
questo cibo sempre vivono affamati.  Oh beati quelli pochi che 
seggiono a quella mensa dove lo pane de li angeli si manuca! e 
miseri quelli che con le pecore hanno comune cibo>.  -- |pan de li 
angeli~: la scienza divina (cfr. ^Ps.~, LXXVII, 25; ^Sap.~ XVI, 
20) @e nutrimento in terra, ma l'appagamento pieno avviene solo in 
cielo, con la visione beatifica.

	|13.  per l'alto sale~: per l'alto mare.  Dal lat.
<salum>.

	|14-15.  servando...~: conservando la rotta (|mio
solco~).  I pochi seguiranno la scia, prima che la superficie
dell'acqua si appiani.

	|16-18.  Que' gloriosi...~: gli Argonauti andarono nella
Colchide, sotto la guida di Giasone (cfr. ^Inf.~, XVIII, 83-96)
per conquistare il vello d'oro.  L'eroe, per riuscire nell'intento,
divenne un aratore con due buoi, spiranti fiamme, e semin@o i
denti del serpente, da cui nacquero uomini armati che si uccisero
tra loro <Mirantur Colchi> (Ovidio, ^Metam.~, VII, 100 e sgg.).
Le imprese di Giasone e di Dante sono poste in relazione per lo
stupore che l'una suscit@o negli Argonauti, per l'eco profonda di
ammirazione che l'altra avr@a nei lettori.  Altri, pi$u
sottilmente, notano un confronto tra gli Argonauti meravigliati
nel vedere il re divenuto contadino (|bifolco~), e i lettori
della ^Commedia~ nel considerare il poeta assurto a teologo.

	|19-21.  La concreata...~: fu creata nell'uomo, insieme
con l'anima intellettiva, la brama (|perpetua sete~)
dell'Empireo, <formato solo ne la prima Mente> (^Conv.~, II, III,
11) (|deiforme~).  Cfr. il discorso di Beatrice, ^Parad.~, I,
103-126.  -- |cen portava...~: la sete di Dio rapisce in alto
Dante e Beatrice, con la velocit@a con cui noi vediamo il cielo
(Torraca).  Altri vede il riferimento al cielo stellato.

	|22.  Beatrice...~: per la virt$u che emanava dagli occhi
di Beatrice, Dante sale attraverso gli spazi: il corpo del poeta
ha una misteriosa levit@a che segue l'impulso dello spirito.
Siamo gi@a nell'ordine della beatitudine, e il corpo agisce come
libero dalle leggi dello spazio e del tempo.

	|23-24.  forse...~: forse nel tempo brevissimo, in cui
una freccia scocca (|si dischiava~) dalla |noce~ della balestra
per volare al bersaglio.  Ma la similitudine del dardo incomincia
dall'ultimo, e retrocede con ordine: qui la freccia raggiunge il
bersaglio, poi vola, poi si libera dall'arco.  Alcuni
nell'inversione ravvisano una ragione di rima, altri un motivo
d'arte, considerando i tre tempi (scoccare, volare, giungere) un
solo tempo.  Il poeta tiene conto del fatto istantaneo, e lo
ricostruisce cercando di vedere, a ritroso, il fenomeno.

	|26.  mi torse il viso~: attrasse lo sguardo (|viso~).

	|27.  cui non potea~: l'atto interno (|mia cura~)
dell'anima non poteva essere nascosto a Beatrice, che vedeva
tutto in Dio.

	|28.  s$i lieta...~: il gaudio dell'anima @e luce di
bellezza al volto..

	|29-30.  Drizza...~: non vi @e stata nessuna sosta dal
Paradiso terrestre, alla sfera del fuoco, al cielo della luna:
per il volo fulmineo, dovuto alla Grazia; Beatrice invita il
poeta a rivolgere |la mente in Dio~, con riconoscenza.  Sono
penetrati (|congiunti~) nella sostanza lunare, preziosa e
incorruttibile.  Occorre tener presente che, secondo il sistema
tolemaico, la terra @e immobile al centro dell'universo, e
attorno ad essa ruotano nove cieli, o sfere concentriche: Luna,
Mercurio, Venere, Sole, Marte, Giove, Saturno, Stelle fisse,
Primo Mobile.  Al di sopra, fu collocato dai teologi l'Empireo,
cielo di pura luce, immobile ed unifome in tutte le sue parti.

	|31-33.  Pareva me...~: una nube luminosa (|lucida~),
fitta (|spessa~), |solida~, levigata o senza macchia (|pulita~),
simile a un diamante colpito dal sole.

	|34-36.  Per entro...~: entrano nella luna, gemma
(|margarita~) incorruttibile (cfr. S. Tommaso, ^S. theol.~, III,
Suppl. LXXIV, 4; XCI, 2, 5), come il raggio penetra nell'acqua.
Poich$e i corpi celesti erano immaginati immuni da qualsiasi
mutazione e alterazione, Dante deve spiegare come gli sia stato
possibile penetrare nella luna con il corpo.  Con la similitudine
del raggio, che s'inoltra nell'acqua senza trasformarla, adombra
la realt@a dell'episodio straordinario.

	|37-39.  S'io era corpo...~: come ha avvertito all'inizio
del canto, l'avvenimento di questa sua ascesa non pu@o essere
spiegato con le leggi naturali, n$e per via razionale.  Si dovr@a
credere per fede: ecco, infatti, un primo problema: come sia
possibile a due corpi, con le loro dimensioni, stare nello stesso
luogo.  Per la legge dell'impenetrabilit@a dei corpi, Dante non
poteva compenetrarsi nella sostanza lunare.  -- |non si concepe~:
non si concepisce -- |pat$io~: sostenne, ricevette.  -- |repe~:
penetra, dal lat. <repere>.

	|40-42.  accender...~: Dante era l@a in anima e corpo, il
suo peso mortale non imped$i di penetrare nel pianeta: il
miracolo avvenne.  Il poeta conclude che se ci@o @e una
meraviglia possibile a Dio, quanto pi$u dovremmo essere stimolati
a desiderare di vedere il mistero dell'unione della natura umana
e della natura divina nella Persona del Cristo.

	|43-45.  L$i si vedr@a...~: nel cielo si vedr@a, per
immediata evidenza (|per s$e noto~), ci@o che ora ammettiamo
per fede, come ammettiamo, quaggi$u, senza dimostrazione la prima
verit@a naturale (|ver primo~), cio@e il principio di
causalit@a, il principio di contraddizione.  Viene cos$i a
stabilire che la filosofia @e la conoscenza scientifica che, per
il lume naturale della ragione, considera le cause prime e le
ragioni pi$u alte delle cose, mentre la teologia, distinta ma non
separata dalla filosofia, @e quanto veniamo a conoscere, mediante
la rivelazione.  I principi della teologia sono le verit@a
rivelate da Dio e l'autorit@a di Dio rivelante.

	|47.  Lui~: Dio.

	|48.  remoto~: allontanato.

	|49-51.  Ma ditemi...~: dalla terra, guardando la luna,
si vedono delle macchie, come ombre, e la leggenda popolare
racconta che l@a @e Caino (cfr. ^Inf.~, XX, 126).  <Volgarmente
si diceva che quella faccia che appariva nella luna era Caino,
figliuolo d'Adamo, il quale portava in sulle spalle un fascio di
spine quando andava a sacrificare, ed ammazz@o Abel suo fratello
che portava l'agnello, e per questo peccato fu messo insieme con
quel fascio di spine nella luna, ed Abel fu posto per la
costellazione nell'ottavo cielo> (B. Varchi, ^Lezioni su Dante~,
Firenze 1841, p. 459).  Per la tradizione popolare cfr. S.
Prato, ^Caino e le spine...~, Ancona 1881.  

	|52-54.  erra...~: per acquistare il sapere @e necessario 
possederne gli strumenti.  Le nostre idee sono ricavate, per mezzo 
dell'intelletto agente, dalle sensazioni e dalle immagini, da cui 
essenzialmente differiscono.  L'opinione umana s'inganna in argomenti
sovrasensibili, dove l'esperienza dei sensi non pu@o agire (|non
diserra~) come chiave risolutiva, per aprire la porta del vero.

	|55-57.  non ti dovrian...~: non c'@e da meravigliarsi se
in una questione cos$i lontana dalla via sperimentale, come i
fenomeni lunari, la scienza umana non sa rispondere.  La ragione,
seguendo la via indicata dai sensi, non sempre raggiunge la
verit@a (|ha corte l'ali~).  Non si tratta di una osservazione
negativa sul valore della ragione, ma di una constatazione sui
limiti dell'esperienza dei sensi.  Tale constatazione va
integrata con quanto il poeta dice in ^Parad.~, IV, 41-42, e
inoltre con i vv. 34-45 del c. III del ^Purg.~, dove afferma che
la mente umana non pu@o trascorrere l'infinito.

	|58.  da te...~: Beatrice desidera conoscere il pensiero
di Dante.  I corpi celesti erano immaginati, nella cosmologia
scolastica, incorruttibili e perfetti.  Nel primo canto il poeta
aveva celebrato l'ordine dell'universo, ma come spiegare, ora,
che la luna appare offuscata e con <segni bui>, e cio@e
imperfetta e corruttibile?  (Cfr. sull'argomento: G. Busnelli,
^La cosmogonia dantesca e le sue fonti~, in ^Scritti varii
pubblicati in occasione del sesto centenario della morte di D.
A.~, Milano 1921, pp. 42-84; B. Nardi, ^Saggi di filosofia
dantesca~, Milano-Roma 1930, pp. 1-39; M. Porena, ^La lezione di
Beatrice nel secondo canto del Parad.~, in ^Rendiconti della
classe dio scienze morali e storiche della R. Accad.
d'Italia~, fasc. 12, serie VII, vol. II, Roma 1941, pp. 568-
575).

	|59.  diverso~: la diversa luminosit@a.

	|60.  credo che fanno...~: i corpi celesti hanno una
maggiore o minore densit@a, e quindi una maggiore o minore
luminosit@a; cos$i nella luna le parti <rare> non riflettono la
luce solare, quelle dense la tramandano.  Nel ^Conv.~ (II, XIII,
9) Dante aveva seguito l'ipotesi di Averro@e, attribuendo le
ombre della luna alle ombre di monti, di valli, di caverne col@a
esistenti: <Se la luna si guarda bene, due cose si veggiono in
essa proprie, che non si veggiono nelle altre stelle: l'una vi @e
l'ombra ch'@e in essa, la quale non @e altro che raritade del suo
corpo, alla quale non posson terminare i raggi del sole e
ripercuotersi cos$i come nelle altre parti>.  Qui nel ^Paradiso~
il problema @e esteso a tutti i corpi celesti, e il poeta vi
ritorna, sia perch$e ha cambiato l'opinione, che gi@a tenne nel
^Convivio~, seguendo la teoria averroista formulata nel ^De
substantia orbis~, sia per inquadrare la sua cosmologia
nell'ordine teologico dell'universo, capace di risolvere le
disarmonie apparenti.  <Aristotele ritenne che le sfere celesti
fossero di natura diversa da quella delle cose del mondo
inferiore; per lui i cieli sono formati di una sostanza eterna,
inguastabile, incorruttibile... Avicenna invece pose nel cielo
una gerarchia di sfere animate ciascuna da un principio vitale e
mosse da altrettante intelligenze separate, di cui la superiore
@e causa di quella inferiore... Averro@e combatt$e la tesi di
Avicenna, e avendo attribuito a tutti i corpi celesti una stessa
natura specifica, cerc@o di spiegare le differenze che si
scorgono in essi, secondo il loro grado di trasparenza o
diafanit@a, e fu portato a credere che la loro maggiore o minore
luminosit@a dei corpi celesti dipenda dalla maggiore o minore
densit@a della sostanza di cui sono composti> (B. Nardi, ^op.
cit.~, pp. 6-8).

	|61-63.  Certo...~: per bocca di Beatrice, Dante ritratta
e confuta la sua opinione.  Prima la respinge (vv. 64-105), poi
dimostra la nuova tesi (vv. 106-148).  Il procedimento segue la
prassi scolastica nella dimostrazione di una verit@a.

	|64-66.  La spera ottava...~: in sintesi, la confutazione
della tesi gi@a sostenuta dall'Alighieri si fonda su due
argomenti, l'uno teorico, l'altro pratico.  Espone il primo
argomento: vede i corpi celesti e nota che essi hanno differenti
mole (quantit@a) e qualit@a diverse (luce, calore, gelidit@a).
Il cielo delle stelle fisse (|la spera ottava~) ha stelle
differenti per qualit@a e quantit@a (|nel quale e nel quanto~,
cfr. ^Parad.~, XXIII, 92) luminosa.  <Corpora coelestia sunt
unius naturae secundum genus, diversarum autem naturarum secundum
speciem> (S. Tommaso, ^De coelo et mundo~, II, II lect., 16).

	|67-69.  Se raro...~: se tale differenza di stelle
derivasse da una causa unica, e cio@e da una maggiore o minore
densit@a dei corpi celesti, vi sarebbe nelle stelle una sola
qualit@a operativa (|virt$u~), ripartita in gradi differenti.  Ma
Dante sapeva che erano varie le influenze delle stelle, e dal
cielo ottavo le piante e gli animali traevano le propriet@a
diverse e le differenze specifiche.

	|70-72.  Virt$u...~: Beatrice non nega che vi siano nel
cielo parti pi$u dense e parti pi$u rade, ma sostiene che ci@o
non basta a risolvere il perch$e della diversit@a sostanziale
della luce delle stelle, bisogna risalire a pi$u principi
formali, i quali, secondo la teoria di Dante (|tua ragion~) non
esisterebbero (|seguiterieno... distrutti~), tranne quello (|for
ch'uno~) della densit@a, causa della variet@a luminosa.

	|73-78.  Ancor...~: espone il secondo argomento, ponendo
un dilemma: se la causa che tu cerchi delle macchie lunari (|di
quel bruno~) fosse la rarefazione (|raro~), si potrebbero dare
due ipotesi: o la luna in qualche parte, sino alla parte opposta
(|oltre in parte~) @e priva di materia (|di... matera...
digiuno~), ed @e quindi forata nel suo spessore, oppure gli
strati densi e radi sono distribuiti variamente, come in un corpo
che ha parti magre e parti grasse.  -- |cangerebbe carte~:
cambierebbe strati.  La metafora del |volume~ della luna
giustifica l'immagine delle |carte~, o fogli.

	|79-81.  Se 'l primo~: esamina la prima parte del
dilemma, se la rarefazione si estenda all'intero spessore lunare,
e nota che, se ci@o fosse vero, durante l'eclissi i raggi solari
dovrebbero attraversare le parti meno dense della luna, come
quando s'introduce (@e |ingesto~) una luce attraverso un altro
corpo trasparente (|raro~).  -- |f@ora~: sarebbe.

	|82-84.  Questo...~: l'esperienza nega tale ipotesi.
Rimane, perci@o, da vedere la seconda parte del dilemma, se il
corpo lunare cangia strati: dopo il raro, il denso.  -- |cassi~:
confuti.  -- |falsificato~: l'opinione del poeta sar@a dimostrata
falsa.

	|85-87.  S'elli @e...~: se il raro non trapassa da una
parte all'altra, ci deve essere un termine, oltre il quale il
denso (|lo suo contraro~) non lascia passare la luce.

	|88-90.  e indi...~: e da questo punto (|indi~) il
raggio del sole si riflette (|si rifonde~), come si riflette il
colore da uno specchio, <che @e vetro terminato con piombo>
(^Conv.~, III, IX, 8).  Beatrice osserva che, anche in questa sua
supposizione, non ci dovrebbero essere le macchie nella luna, ma
zone pi$u o meno luminose, e mai zone prive di luce e oscure.

	|91-93.  Or dirai...~: immagina una obiezione ancora,
contenuta gi@a in Avicenna, ^De coel.~, II, 4: <Lunae macula
rectius est quod sit aliqua pars in superficie Lunae, quae non
recipiat lumen a Sole, secundum modum recipiendi aliarum
partium>.  Si formula l'ipotesi che il raro si estenda per una
parte della superficie della luna, e il denso invece abbia inizio
in una zona pi$u lontana, rientrante e profonda s$i da generare
in noi la sensazione di una macchia.  -- |refratto~: riflesso.

	|94-96.  Da questa instanza...~: da questa obiezione pu@o
liberarsi completamente facendo appello all'esperienza, da cui
derivano le scienze umane (cfr. Aristotele, ^Metaph.~, I, 1: <dal
senso nasce la memoria, da molte memorie l'esperienza, da molte
esperienze l'arte>).  Del valore dell'esperienza, come conoscenza
ed investigazione, cfr. ^Inf.~, XVII, 38; XXVI, 116.

	|97-105.  Tre specchi...~: suggerisce a Dante di
procedere per via sperimentale, prendendo tre specchi.  Due
saranno posti a uguale distanza dal poeta, il terzo, nel mezzo,
ma pi$u lontano.  Dietro le spalle (|dopo il dosso~) una sorgente
luminosa, una candela, che si rifletta nei tre specchi che sono
di fronte (|da tutti ripercosso~).  Naturalmente lo specchio pi$u
lontano rifletter@a un'immagine luminosa pi$u debole (|nel
quanto~) di quella degli specchi laterali, che sono pi$u vicini.
Ma la qualit@a della luce sar@a la stessa, e la luce si
rifletter@a nei tre specchi.  Cos$i nella luna, ammessa la
rarit@a della sostanza, i raggi solari dovrebbero egualmente
riflettersi.  Non dovrebbero, quindi, apparire le macchie lunari.
L'esperienza dei tre specchi si trova in S. Alberto Magno e in
S. Tommaso (^In libros Meteorologicorum expos.~, III, 1, 6).

	|106-108.  come ai colpi...~: la luce del vero sta per
risplendere.  Dante ha ascoltato gli argomenti che distruggono la
sua antica opinione.  La verit@a @e paragonata al sole che
restituisce ai luoghi e agli oggetti la primitiva fisionomia,
dopo che si @e liquefatto e distrutto lo strato di neve che li
nascondeva.  -- |il suggetto~: dal lat. <subiectum>,
filosoficamente: il fondamento della cosa.  Qui la materia della
neve: l'acqua.

	|110-111.  informar...~: una nuova forma, la luce vera
che scintiller@a (|tremoler@a~), come fulgida stella.

	|112-114.  Dentro...~: ora spiega l'origine delle macchie
lunari e cio@e la dottrina sul rapporto tra le intelligenze
motrici (gli angeli) e i cieli.  Le diverse gerarchie angeliche
imprimono l'impronta delle loro virt$u e il moto ai cieli.  Ogni
corpo celeste diversamente risplende, secondo la virt$u
dell'angelo che lo avviva.  Dentro l'Empireo (il |ciel de la
divina pace~) si muove la sfera del Primo Mobile (|un corpo~),
nella cui virt$u o potenza, derivatagli dallo stesso Empireo,
dipende (|giace~) l'esistenza (|l'esser~) di tutti gli otto cieli
susseguenti, e cio@e di tutto ci@o ch'@e contenuto (|contento~)
nel suo giro.  <Lo cielo cristallino, che per Primo Mobile
dinanzi @e contato... ordina col suo movimento la cotidiana
revoluzione di tutti gli altri; per la quale ogni die tutti
quelli ricevono e mandano qua gi$u la vertude di tutte le loro
parti.  Che se la revoluzione di questo non ordinasse ci@o, poco
di loro vertude qua gi$u verrebbe o di loro vista... non sarebbe
qua gi$u generazione, n$e vita d'animale o di piante: notte non
sarebbe n$e die, n$e settimana n$e mese n$e anno; ma tutto
l'universo sarebbe disordinato e lo movimento de li altri astri
sarebbe indarno> (^Conv.~, II, XIV, 14-18).

	|115-117.  Lo ciel seguente...~: l'ottavo delle stelle
fisse, che ha tante stelle (|vedute~, cfr. ^Parad.~, XIII, 29-30;
XXX, 9), distribuisce (|parte~) la virt$u che riceve dal Primo
Mobile (|quell'esser~) in diverse stelle (|essenze~), contenute
in esso, ma come corpi distinti.  Secondo la fisica tolemaica ed
aristotelica gli otto cieli sono mossi dal Primo Mobile, che
causa e imprime ad essi, con il suo moto, la continuit@a e la
perennit@a della vita e delle cose.

	|118-120.  Li altri giron...~: gli altri sette cieli in
maniere diverse, secondo la propria natura, dispongono i pianeti
ad esercitare la loro virt$u, attuando gl'influssi (|lor
semenze~) stabiliti da Dio per il conseguimento del fine.  Il
senso pi$u esplicito, della oscura terzina @e in ^Purg.~, XXX,
109-110: <le rote magne che drizzan ciascun seme a ciascun fine>.

	|121-123.  Questi organi...~: come il corpo ha i suoi
organi, e ciascuno ha una funzione e tutti sono tra loro
coordinati ad un fine, cos$i nell'universo i cieli (|organi~)
hanno una loro funzione, e ognuno riceve l'influsso del cielo
superiore (|di su~) e lo trasmette al cielo inferiore (|di
sotto~).

	|124-126.  Riguarda...~: @e un invito all'attenzione,
perch$e il ragionamento sta per giungere alla sua conclusione.
Beatrice ha scrutato la causa delle macchie lunari, Dante deve
passare il guado, giungere da s$e (|sol~) alla verit@a, che
desidera apprendere.

	|127-129.  Lo moto...~: dalle intelligenze angeliche
(|beati motor~) deve derivare il moto e l'influsso dei singoli
cieli, come dal fabbro deriva ci@o che opera il martello.  La
similitudine chiarisce il concetto del diverso rapporto tra la
causa efficiente e la causa strumentale.  <Corpus coeleste, cum
sit movens motum, habet rationem instrumenti quod agit in virtute
principalis agentis.  Et ideo ex virtute sui motoris, qui est
substantia vivens, potest causare vitam> (S. Tommaso, ^S.
theol.~, I, q. LXX, a. 3, ad 3).  I cieli non esercitano le loro
influenze per se medesimi, ma per mezzo degli angeli.  La
similitudine del fabbro, ch'@e in Aristotele (^De Anima~, II, 6;
^De generatione animalium~, V, 8) e negli scrittori medievali,
pi$u volte @e adoperata da Dante: ^Mon.~, III, VI, 5; ^Conv.~, I,
XI, 11; IV, IV, 12.

	|130-132.  e 'l ciel...~: il cielo delle stelle fisse
prende immagine dalla intelligenza angelica (il coro dei
Cherubini, cfr. ^Parad.~, XXVIII, 99 e segg.) che lo muove, e
questa virt$u imprime (|fassene suggello~) nelle altre stelle.

	|133-135.  E come l'alma...~: come dall'uno proceda il
molteplice @e messo in evidenza con la similitudine dell'anima,
che informa il corpo (|polve~) e si manifesta al di fuori (|si
risolve~) nelle diverse facolt@a e in membra diverse.  La
similitudine @e un'eco del testo paolino ^Ad Rom.~, XII, 4:
<Sicut in uno corpore multa membra habemus, omnia autem membra
non eundem actum habent>; e del passo di Boezio, ^De Cons.
philos.~, III, m. IX, 13-17: <Tu triplicis mediam naturae cuncta
moventem -- connectens animam per consona membra resolvis, --
quae cum secta duos motum glomeravit in orbes.  -- In semet
reditura meat, mentemque profundam -- circuit, et simili
convertit imagine coelum>.

	|136-138.  cos$i l'Intelligenza...~: l'Intelligenza che
muove il cielo ottavo delle stelle fisse moltiplica la sua virt$u
(|bontate~), conservando la sua unit@a (|girando s$e sovra sua
unitate~), e dispiegandosi nelle diverse stelle e in ogni altro
cielo.  -- |sua unitate~: la virt$u e perfezione angelica rimane
una, bench$e moltiplicata negli effetti.

	|139-141.  Virt$u...~: la virt$u dell'intelligenza
angelica si differenzia nelle varie stelle, e stabilisce unioni
diverse (|diversa lega~), legandosi con la materia del corpo
celeste incorruttibile (|prezioso corpo~), a cui d@a vita
(|avviva~), come l'anima (|vita~) si unisce al corpo umano. (Cfr.
E. G. Parodi, in <Bull. della Societ@a dantesca>, XXIII, p.
39).

	|142-144.  Per la natura...~: l'anima esprime, per mezzo
della pupilla, la propria letizia; cos$i l'intelligenza angelica
motrice (|natura lieta~) raggia (|luce~) ed effonde, congiunta
(|mista~) con il corpo celeste, la sua virt$u.  <A chi troppo
umile paresse la similitudine del |grasso~ e del |magro~ (vv.
76-78), che sono compartiti nel corpo, ammiri quella dell'anima
mondiale, comparata allo spirito animante la polvere umana, il
quale in essa svolge s$e e lei, e, per diversi organi e potenze
esercitandola, esercita s$e; la ammiri ripresentarsi nella vita
che |s$i lega~ non al corpo de' mondi, ma in esso corpo, come
nelle membra mortali, si stringe e si spande la vita; l'ammiri da
ultimo nella celeste virt$u, temperata variamente, che per le
moli immense degli astri sfavilla e sorride, |come letizia per
pupilla viva~, dove i suoni stessi dipingono lo scintillare
giulivo> (Tommaseo).

	|145-147.  Da essa...~: la vera causa (il principio
formale), conclude Beatrice, della diversa luminosit@a dei corpi
celesti dipende dal fatto che le intelligenze motrici sono
differenti in virt$u.  E quindi dalla diversa unione di queste
Intelligenze angeliche con i corpi celesti si hanno, nei cieli,
diverse qualit@a dei cieli stessi, e, di conseguenza, differenti
luci e splendori.

	|148.  conforme...~: non da densit@a o rarit@a proviene
l'oscuro (|turbo~) o la lucentezza (|chiaro~) delle stelle, ma
dalla virt$u degli angeli motori congiunta al corpo celeste.
Dopo la spiegazione del come l'ordine fisico (c. I) rivela
l'esistenza e la presenza divina, attraverso la legge
dell'armonia universale, che spinge le creature a risalire dagli
effetti alla causa prima, Dante stabilisce una grandiosa e pi$u
impegnativa celebrazione dell'ordine spirituale e della
causalit@a divina attraverso questa animazione delle sfere
celesti.  Anche la scienza e la filosofia dovevano trovare una
pi$u alta giustificazione nella visione del cosmo, prospettata
nei vincoli religiosi, che fanno sentire come la vita
dell'universo sia misteriosamente unita.  La gerarchia dei mondi
e la verit@a della luce non sono effetti di cause materiali, ma
il frutto di principi formali.  La gloria di Dio, che penetra
nell'universo, <in una parte pi$u e meno altrove> (^Parad.~, I,
3), variamente risplende nei cieli superiori, che si muovono con
pi$u rapido moto nel desiderio intenso di Lui, e nei cieli
inferiori, dove tale moto e desiderio sono minori, bench$e la
sete di Lui e della felicit@a sia ovunque colma.  Per la sua
struttura questa linea architettonica dei cieli si anima di una
dialettica spirituale, che tenta di portare all'estrema sintesi
l'opera della creazione visibile e invisibile.

	Nell'et@a di Dante i testi pi$u consultati per il sistema 
cosmogonico, erano il ^De natura rerum~ del venerabile Beda, i 
compendi dell'^Almagesto~ di Tolomeo, il trattato ^De sfera mundi~ 
di Giovanni Halifax, il ^De Coelo~ di S. Alberto Magno e il ^De
Coelo et mundo~ di S. Tommaso d'Aquino, elaborati quale commento
ai testi di Aristotele o a lui attribuiti.  Nel secolo XII
Platone di Tivoli aveva tradotto il trattato di Albategni: ^De
scientia stellarum~, gli ^Sferici~ di Teodosio di Tripoli;
Gherardo da Cremona, il trattato di Astronomia di Geber,
^l'Almagesto~ e gli ^Elementa astronomica~ di Alfragano; nel
secolo XIII circolavano i trattati di Gherardo di Sabbinetta:
^Theorica planetarum~, di Campano di Novara: ^Tractatus de sfera,
Computus Maior, De modo equationis planetarum~, di Bartolomeo
da Parma: ^Tractatus sferae~, di Giovanni Holywood, noto col nome
latinizzato di Sacrobosco: ^Sphera mundi.~  N$e devono essere
dimenticate, per intendere l'interesse e la cultura dantesca
sull'argomento, le opere di Cecco d'Ascoli: ^l'Acerba vita~, di
Ristoro d'Arezzo: ^La composizione del mondo~, di Brunetto
Latini: il ^Tesoro.~

	Dante conobbe l'astrologia, studi@o le propriet@a dei 
corpi celesti e le leggi sui movimenti degli astri; pose 
attenzione ai calcoli dei matematici circa la posizione dei pianeti 
per varie considerazioni, comprese quelle teologiche.  Secondo gli 
antichi la macchina del mondo si suddivideva in due regioni: l'una, 
detta elementare, comprendeva la terra, l'acqua, l'aria, il fuoco; 
l'altra, detta celeste, comprendeva le sette sfere concentriche dei 
pianeti, e due sfere superiori: il cielo delle stelle fisse e il 
Primo Mobile, che trae con s$e; intorno alla terra, tutte le altre 
sfere.  I teologi aggiunsero il decimo cielo: l'Empireo.

