	|Proemio.~  Canto XVI+o~ dove tracta de quel medesimo
girone e de quel medesemo cerchio e peccato.

	Inde procedit ad tractandum tractandum de secunda specie
libidinis que commictitur contra naturam, puta cum brutis
animalibus hominibus coentibus.  Contra quod scribitur in
^Levitico~ XX+o~ capitulo sic: ^Mulier, que succubuerit alicui
iumento, simul interficietur cum eo.~  Et in capitulo XVIII+o~
precipitur: ^Cum omni pecore non coibis.~  Item etiam commictitur
talis libido contra naturam cum femina nubit iniurium, ut dicit
lex.  Quod fit, dicit Glosa ibi, cum se supponit officio
feminili.  Quod valde displicet Deo et nature, adeo quod
Methodius dicit quod talis libido fuit causa diluvii, scilicet
dum mulieres superegresse viris abutebantur.  Ad hoc etiam ait
Apostolus ^Ad Romanos~ primo dicens: ^Propterea tradidit Deus eos
in passiones ignominie.  Nam femine eorum mutaverunt naturalem
usum in usum qui est contra naturam: similiter et masculi.~  Item
Augustinus etiam circa hos sic ait: ^Adulterii malum
fornicationem vincit; vincitur ab incestu.  Peior enim est cum
matre quam cum aliena uxore dormire.  Sed omnium horum pessimum
est quod contra naturam fit ut si vir membro mulieris non ad hoc
concesso utitur, quod quidem exacrabiliter fit in meretrice, sed
exacrabilius in uxore.~

	|1.~  Dicit Ugutio quod ^boo~, ^boas~, idem est quod
^sono~, ^sonas~; inde bombus dicitur sonus et rebombus dicitur
resonus; rombus dicitur rumor sive sonoritas, quam faciunt arne,
idest alvearia apium.  Et hoc est quod tangit hic auctor in
principio comparative de sono illius aque, de qua dicitur in
textu.  Inde procedit ad

	|34-45.~  Et quia ad hoc inductus fuit forte iste dominus
Iacobus Rusticucci, de quo hic dicitur, per eius uxore, secundum
fictionem huius auctoris, ideo dicit quod mala uxor nocuit ita
sibi, ut dicit textus.  Cum quo domino Iacobo de Rusticuccis
fingit nunc auctor ita ibi esse umbram Comitis Guidonis Guerre de
Comitibus Guidonibus de Casentino et Domini Teghiai de
Aldovrandis de Florentia, qui omnes egregii et virtuosi viri
fuerunt.

	|19-27.~  Et volens auctor allegorice includere quomodo
predicti et alii in hoc mundo in tali vitio existentes fuerunt et
sunt in continuo motu et incendio fornicandi taliter contra
naturam, fingit ita eos continuo ire, comparando eos campionibus
sive atletis et pugilibus, qui olim nudi et uncti pretio
certabant, fingendo etiam cum membris ita, ut dicit textus, ab
igne exustis.

	|64-75.~  Tangendo de illa gente nova Florentina, de qua
latius scribit auctor infra in Paradiso capitulo XVI+o~, scilicet
de villicis, qui facti sunt cives Florentie, et de subditis
lucris et quomodo predicta vitiant dictam civitatem, ut dicit
textus, et vitiabant etiam tempore Guilielmi Borsieri, qui homo
probissimum fuit de Curia, de quo hic etiam tangitur.

	|94-105.~  Inde auctor comparative ad sonum dicte aque
inducit sonoritatem quam facit in Alpe, non longe a monasterio
sancti Benedicti, ille fluvius qui Aquaquieta dicitur ibi -- sed
dum applicat civitati Forlivii mutat nomen et vocatur Montonus --
cadendo a quadam rupe adeo altissima quod eius talis descensus
debuisset a natura per mille gradus esse pro receptaculo
partitus. Unde sciendum est quod, secundum quod scribit Orosius,
tota illa pars Lombardie, que est a sinistro latere Padi
fluminis, vocata est Venetia ab Enetis hominibus, qui cum
Antenore venerunt ad has partes.  Alia vero pars, que est a
dextero latere dicti Padi, a dicto monte Viso usque ad civitatem
Parme vocata est Liguria; alia, que est ab inde usque ad
civitatem Ravenne, vocata est Emilia; secundum hunc auctorem ab
inde ultra quasi usque ad civitatem Fani vocata est Flaminia; ab
inde ultra versus Marchiam vocata est Umbriam et Picena usque ad
introitum Apulee.  Sic igitur auctor hic nil aliud vult dicere
nisi ostendere que dictarum regionum recipiat ab Alpibus hoc
flumen Montoni et illud ducat in mare, que est dicta Emilia, cum
dicto flumen Montoni iuxta muros Ravene fluat et sic in Emilia,
secundum partitionem huius auctoris dictarum contratarum.  Que
aqua, ut dicitur in hic textu, est primus fluvius qui habet
proprium caminum, idest qui primo per se intrat in mare
Adriaticum penes civitatem Ravenne predicte, iuxta monasterium
sancte Marie in portu, a sinistra costa montis Appeninis, a monte
Vesulo respiciendo versus Orientem.  Qui mons Appeninus, de quo
dixi infra in Purgatorio capitulo XIIII+o~ plene, protrahitur
inter Lombardiam et Tusciam.  Nam a monte Vesulo predicto, in quo
originatur Padus fluvius, omnes fluvii dicte coste fluentes per
dictas duas contratas Ligurie et Emilie cadunt in dictum Padum et
perdunt suum nomen usque ad dictum flumen Montoni.

	|102.~  Vel dic quod lictera corrupta est hic.  Nam ubi
dicit: <Lo qual dovr@ia per mille esser recepto>, debet dicere:
<Lo qual dee per Emilia esser recepto>.

	|106-114.~  Post hoc auctor dicit quomodo decinxit a se
et dedit Virgilium illam cordulam, de qua dicitur hic in textu,
et quomodo per eius proiectionem, quam fecit Virgilius in illum
altum burratum, apparuit Gerion.

	|114.~  Dicitur 'burratus' Florentie quilibet profundus
et concavus locus recipiens aquam a quibuscumque rupibus altis
cadentem.

	|115-120.~  Allegorice vult in hoc auctori dicere quod
Virgilius, idest ratio, ipsi auctori non poterat vitium fraudis,
quod in persona huius Gerionis amodo ponitur, detegere et
ostendere, de quo nunc est dicturus, nisi per inductionem et
reminiscentiam alicuius particularis fraudis, quam actenus ipse
auctor exercuit.  Verum quia in venereis rebus fraudando in hoc
mulieres, hoc maxime auctor ait vel egit,ideo fingit se ita
fecisse modo de dicta cordula, cum qua fraude mediante pluries
credidit capere lonzam, de qua in primo capitulo supra dictum
est, accipiendo allegorice pro hac cordula ut zona quadam vitium
carnis.  Unde Ambrosius, super illis verbis Evangelicis: ^Habebat
Iohannes vestem de pilis camelorum et zonam pelliceam circa
lumbos...~, sic ait: ^Zona pellicia quid aliud demonstrat nisi
hanc fragilem carnem nostram, que luxuriando delabitur ad vitia
in pinguedine constringi debere?.~ De qua etiam sentit Ysaia, dum
dicit: ^Ve qui transitis iniquitatem in funiculo vanitatis.~  Ad
quod etiam facit quod tangit Ovidius in persona Phillidis dicens:
^Cui mea virginitas avibus libata sinistris/ castaque fallaci
zona recinta manu!.~  Tangens illam moralitatem notabiliter,
scilicet quomodo tacere debemus et non loqui quantum possumus ea
que sunt vera, si habent faciem mendaci; quod male servavit
Ulixes faciem mendacii loquens cum Alcinoo, rege Pheacum, in
quadam cena.  Unde Iuvenalis in ultima satira sic ait: ^Alcinoo,
bilem aut risum fortasse quibusdam/ moverat, ut mendax Ulixes.~

