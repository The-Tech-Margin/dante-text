<P>	<STRONG>1-5.  Cos&igrave; disciesi del cerchio primaio</STRONG>.  In hoc v+o~ capitulo auctor principaliter duo facit:
primo exordium ponit usque ibi: <STRONG>Ora incomincian le dolenti note</STRONG> {<EM>Inf</EM>. V 25}, ibi incipit tractare de
animabus dampnatis propter peccatum carnis in libidine et hoc usque ad finem huius capituli durat. 
Veniamus ergo ad premissam exordialem primam partem aperiendam hoc modo: auctor iste postquam
dixit de primo circulo seu Limbo Inferni, in quo posuit puniri animas infantium puerorum et aliorum -- de
quibus dictum est in proximo precedenti capitulo -- non in pena sensus sed dampni ex eo quod non
actualiter et conscientialiter peccaverunt, veniens ad tractandum nunc hic de animabus dampnatorum
illorum qui actualiter et conscientialiter peccaverunt, ut incontinentes et alii de quibus amodo dicet
plectentibus penam dampni et sensus, fingit se in ingressu huius secundi circuli Inferni invenire Minoem
ut iudicem infernalem ita ringhiantem et examinantem et iudicantem et mandantem animas dampnatatas
ad sua debita supplitia, ut dicit hic textus, sequendo hic ad licteram Virgilium fugientem et Eneam
descendentem de dicto primo circulo Inferni in quo etiam ponit  puniri animas infantum et aliorum non
conscientialiter peccatorum; ad secundum sequentem circulum infernalem invenire ibi se hunc Minoem
ad hunc predictum actum exercendum dicentem in vi+o~: <EM>Hos iuxta falso dampnati crimine mortis. /
Nec non hee sine sorte date, sine iudice, sedes; / quesitor Minos urnam movet, ille silentem /
consiliumque vocat, vitas et crimina discit</EM> {Verg., <EM>Aen</EM>. VI 430-3}.  Quem Minoem Virgilius ibi et
auctor hic, quantum ad allegoricum integumentum, sub typo et figura humane conscientie ponit, et
merito: nam nullum actuale peccatum committi potest conscientia non remordente, unde Apostolus, <EM>Ad
Romanos</EM> xv+o~ capitulo inquit: <EM>Omne quod non est ex fide,</EM> idest omne quod contra conscientiam fit,<EM>
peccatum est </EM>{<EM>Ep. Rom.</EM> XV 23}, nam deest fides ubi non est conscientia peccati, et ex hoc fingit
auctor primo dictum Minoem ringhiantem, idest dentibus frendentem et frementem, ad quod ait <EM>Ysaia</EM>
ultimo capitulo dicens: <EM>Vermis eorum non morietur</EM>, ubi <EM>Glosa</EM> hoc exponens ait: <EM>Vermis, idest
remorsio conscientie</EM> {<EM>Is</EM>. LXVI 24 e <EM>Gl</EM>. rel.}, nam, ut ait Gregorius in primo <EM>Moralium</EM>: <EM>Nunquam
simul esse possunt culpa operis et irreprehensibilitas cordis</EM> {Greg., <EM>Mor</EM>. I <EM>Ep</EM>. <EM>missoria</EM> iii}, inde
in eo quod dicit quod dictus Minos examinat in tali introitu ut iudex notat auctor quomodo conscientiam
in hoc mundo circa bonas et malas operas nos quasi inquirendo facit confiteri intellectualiter quod fuerit
sequendum vel non, unde Origenes: <EM>Conscientia est spiritus correptor et pedagogus anime que
separatur a malis et adheret bonis</EM> {Orig., <EM>Homil</EM>. XXIII 1}, et Seneca, <EM>Ad Lucilium</EM>, de ipsa etiam
conscientia ait: <EM>Sacer inter nos spiritus sedet bonorum malorumque observator et custos</EM> {Sen.,
<EM>Ep. Lucil.</EM> XLI 2}, et Damascenus: <EM>Conscientia est iudex et lex nostri</EM> {Thom., <EM>Theol</EM>. I xcvii 2}.  </P>

<BR WP="BR1"><BR WP="BR2">
<P>	<STRONG>6-8.</STRONG>  Item in eo quod fingit dictum Minoem iudicari, tangit quod accusatio conscientie
precesserit, quia fit contra nos in nobis ipsis dum peccavimus, unde Augustinus, in hac scribens <EM>Ad
Secundum Manicheum</EM>, inquit: <EM>Senti de Augustino quidquid libet; sola me in occulis Domini
conscientia non accuset</EM> {<EM>Decr. Grat. </EM>II C. XI q. iii 51}.  Item quod precesserat testimonium ipsius
conscientie, de quo Apostolus, <EM>Ad Romanos </EM>ii+o~ capitulo ait: <EM>Qui offendunt opus legis scriptum in
cordibus suis testimonium reddente illis conscientia ipsorum </EM>{<EM>Ep. Rom. </EM>II 15}.  In tertio nos
iudicat condempnando, unde Ambrosius in quodam sermone sic ait: <EM>Conscientia suum reum semper
tacita sine contradictione convincit et iudicat</EM> {<EM>Decr. Grat.</EM> II C. XX q. v 19}.  Ad hoc idem
Iuvenalis ait: <EM>Prima est hec ultio, quod se / iudice nemo nocens absolvitur, improba quamvis /
gratia fallacis pretoris vicerit urna</EM> {Iuv., <EM>Sat</EM>. V 2-4}.</P>

<BR WP="BR1"><BR WP="BR2">
<BR WP="BR1"><BR WP="BR2">
<P>	<STRONG>9-12.</STRONG>  Ultimo in eo quod dicit quod dictus Minos sub dicto significatu mandat animas secundum
quod cingit se cum cauda, refert se auctor ad executionem iudicii consciencie predicti que fit in cauda,
idest in finali parte nostre vite, in qua malos immemores Dei ducit ad Infernum ad debita supplitia, unde
Oratius in <EM>Sermonibus</EM> ait: <EM>Regula peccatis que penas irrogat equas / adsit</EM> etc. {Hor., <EM>Serm</EM>. I iii
118-9}, quasi conscientiam per tali regula tollat; ad quod respexit David dicens ut peccator remorsus
conscientialiter: <EM>Convertere, Domine, et eripe animam meam; / salvum me fac propter
misercordiam tuam / quomodo non est in morte qui memor sit tui / in Inferno autem quis
confitebitur tibi</EM> {<EM>Ps</EM>. VI 5-6}, ad hoc facit quid ait etiam <EM>Glosa</EM> super illo verbo <EM>Apocalipsis</EM>: <EM>Et
habebant caudas similes scorpionibus</EM> etc. {<EM>Ap</EM>. IX 10 e <EM>Gl</EM>. rel. Cf. <EM>Decr. Grat. </EM>II C. XV q. i 13},
scilicet quod referendum est ad hoc quod mors ecterna est finis carnalium voluptatum, vel ad hoc quod
ad mortem culpe homines trahunt, vel refert se auctor hic dum dicit de cauda dicti Minois ad
executionem in fine mundi fienda, de qua, ut scriptum in <EM>Decretis</EM> reperitur, nullus accusabit alium, cum
tunc, ut ait Apostolus: <EM>Lingue cessabunt, sed sola conscientia accusabit quemlibet</EM> {<EM>I Ep. Cor.</EM> XIII
8}.</P>

<BR WP="BR1"><BR WP="BR2">
<P>	<STRONG>28-33.</STRONG>  {Questa glossa allegorica si trova alla fine dell'esposizione del canto.}  Hiis ad licteram
sic narratis, veniamus ad allegoriam que in contentis in hoc capitulo et super adduci potest, quam elicere
de hiis facile poterit hoc premisso, videlicet quod demon peccato et vitio libidinis attributus, idest
diabolicus motus ad libidinem, qui ebraice dicitur 'abadon', et grece 'appollion', latine 'exterminans', et
a <EM>Iob</EM> vocatus est 'Leviathan' {<EM>Iob</EM> III 8 <EM>et passim</EM>}, et a poetis 'cupido', qui describitur primo cecus
per Virgilium dicentem: <EM>Quam Venerem et ceci stimulos advertere amoris</EM> {Verg., <EM>Georg</EM>. III 210},
et Oratius in <EM>Sermonibus</EM>, loquens de tali amore, ait: <EM>Mobilia et ceca fluitantia sorte laborat</EM> {Hor.,
<EM>Serm</EM>. II iii 269}, et hoc ex eo quod nos in hoc mundo cecat circa aspectum mulierum et e converso in
non videndo quid faciamus et quid concupiscamus, unde <EM>Genesis</EM> iii+o~ dum ibi dicitur: <EM>Vidit mulier
</EM>etc., <EM>Glosa</EM> inquit: <EM>Non licet intueri quod non licet concupisci</EM> {<EM>Gen</EM>. III 6 e <EM>Gl</EM>. rel}, aliter ceci
efficiamus ut effectus fuit Sicher, filius Emor, qui, cum vidisset dominam, adamavit eam et rapuit, ut
dicitur <EM>Genesis</EM> xxxiiii+o~ capitulo {<EM>Gen</EM>. XXXIV 1-2}, item et David, qui videndo Bersaben lavantem
se exarsit in eam et tulit eam et Uriam eius virum occidi fecit {cf. <EM>II Reg.</EM> XIII 1-26}; item Amon, filius
ipsius David, qui, videndo Thamar sororem suam pulcram corrupit eam ut in ii+o~ <EM>Regum</EM> legitur {cf. <EM>II
Reg. </EM>XIII 1-3}, idem fecit Ruben de uxore patris sui, ut <EM>Genesis</EM> capitulo penultimo dicitur {cf. <EM>Gen</EM>.
XLIX 3}, ex quo motus est <EM>Iob</EM> ad dicendum xxiiii+o~ capitulo: <EM>Occulus adulteri observat caliginem</EM>
{<EM>Iob</EM> XXIV 15} et in xxxi+o~ etiam ad dicendum: <EM>Pepigi fedus cum occulis meis</EM>, quod exponens
<EM>Glosa</EM> inquit: <EM>Pepigit</EM> etc., <EM>ne prius incaute aspiceret  quod postea invitus amaret</EM> {<EM>Iob</EM> XXXI 1 e
<EM>Gl.</EM> rel.}, ad que etiam potest adduci quod scribit Ennodius ita dicens: <EM>Amor magna aggreditur et
inter dubia non distinguit</EM> {Ennod., <EM>Epist</EM>. VII 24}.  Et ecce breviter quod auctor sentit dum fingit
hic, tractando de pena animarum talium amatorum, se ingredi locum omni luce privatum; secundo
describitur dictus demon seu diabolicus motus alatus, unde Virgilius in primo ait: <EM>Parat amor dictis
care genitricis et alas / exivit</EM> etc. {Verg., <EM>Aen</EM>. I 689-90}, et Ysiderus: <EM>Cupido, fornicationis
demon, cum alis pingitur ex eo quod nichil amantibus levius est</EM> {Isid., <EM>Etym</EM>. VIII xi 80}, et ecce
cum auctor fingit hic etiam animas talium in vento tempestuoso sic puniri, quasi volantes ut aves,
comparative hic nominate, ut tangat statum talium in hoc mundo sub allegoria qui semper in motu et in
circuitu est, ut patet ad sensum, ad quod ait <EM>Glosa</EM> super illud verbum <EM>Apocalipsis</EM>, tangendo ibi
Iohannes de melubus et de locustis: <EM>Et vox alarum earum sicut vox curruum, quod dicit alarum
pertinet ad velocitatem quam habet in discurrendo huiusdem amatores</EM> {<EM>Ap</EM>. IX 9 e <EM>Gl</EM>. rel.}, at
quod etiam Ovidius respiciens ait: <EM>Artibus innumeris mens oppugnatur amantis / ut lapis equoris
undique pulsus aquis</EM> {Ov., <EM>Rem. Am.</EM> 691-2}, et Oratius in <EM>Sermonibus</EM> in amorem: <EM>Hec sunt mala,
bellum, pax, / rursum: hec si quis tempestant prope rituum</EM> {Hor., <EM>Serm</EM>. II iii 267-8}, hoc etiam
respectu allegorice Virgilius finxit in vi+o~ Eneam invenisse in Inferno animas dictorum amatorum
cruciari in simili impetuoso vento dicens hic quos <EM>Durus amor crudeli tabe perdit / secreta celant
calles</EM>, et subdit inferius: <EM>Ergo exercentur penis veterisque malorum, / supplitia expendunt, alie
panduntur inanes / suspense ad ventos</EM> etc. {VERG.,  <EM>Aen</EM>. VI 442 e 739-41}.  Tertio describitur ut
archiger et sagiptator, ut supra tetigi per Ovidium, ex eo quod perforat cor amantis variis cogitationibus,
ad quod respiciens Yeronimus ait: <EM>Gladius ignitus est species mulieris, que ex omni parte sui
sagiptas emictit</EM> {<EM>Decr. Grat.</EM> II C. II q. vi 11}, de quo <EM>Proverbiorum</EM> vii+o~ dicitur: <EM>Donec
trasfigat sagipta iecur eius</EM>, subdendo <EM>Et multos vulneratos deiecit</EM> {<EM>Prov</EM>. VII 23 e 26}, et
<EM>Canticorum</EM> v+o~: <EM>Vulnerasti me soror sponsa in uno occulorum tuorum</EM> {<EM>Cant</EM>. IV 9}, et ex hoc
Gualterius, diffinendo talem amorem, ait: <EM>Amor est quedam passio innata procedens ex visione et
immoderata cogitatione forme alterius sexus, ob quam aliquis supra omnia cupit alterius potiri
amplexibus</EM> {Capp., <EM>Amor</EM>. III (<EM>Quid sit amor</EM>)}, et ecce cur auctor etiam fingit hec dictas animas
percuti a dicto vento, ut dicitur in textu.</P>

<BR WP="BR1"><BR WP="BR2">
<P>	<STRONG>37-66.</STRONG>  Hiis expeditis, veniamus ad secundam partem huius capituli in qua incipit auctor tractare
de septem principalibus peccatis incontinentie et de animabus propter illa dampnatis in Inferno, et primo
de peccato luxurie carnalis, hic dicere incohat fingendo in isto circulo secundo Inferni puniri in tali vento
tempestuoso illorum animas qui in hoc mundo rationem, ut dicitur hic in textu, submiserunt libidinoso
appetitui, unde Augustinus: <EM>Luxuria tota nostra ratio absorbetur</EM> {<EM>Decr. Grat.</EM> II C. XIX q. iv 5}, et
<EM>Ad Corinthios</EM> super vi+o~ capitulo dicit <EM>Glosa</EM> de talibus qui fornicantur et corpore suo peccant: <EM>In
hoc peccato</EM>, inquit, <EM>est anima sub corpore</EM>; nam in fornicationis opere sicut totus homo absorbetur a
carne ut iam dici non possit ipse animus suus esse, sed simul totus homo dici possit caro, qua submissio
rationis fit in quolibet coitu preterquam in coitu uxorio secundum canones, fingendo auctor se ibi
invenire in dicta pena inter alia animas animam regine Semiramidis, uxor Nini olim regis Babylonie, que,
mortuo dicto suo viro, ita accensa fuit in libidine quod cum Ninia suo filio iacere proposuisset, et statuit
unicuique esset licitum quod sibi placeret in libidine et delectaret, ut dicit hic auctor, ad quod Orosius sic
ait: <EM>Semiramis libidine ardens ut fas sibi esset cum quibuscumque fornicari fecit</EM> {Oros., <EM>Hist.
Pag.</EM> I iv} ut ait Ovidius dicens: <EM>Iuppiter esse pium statuit, quodcumque iuvaret, / et fas esse fecit
fratre marita soror</EM> {Ov., <EM>Her</EM>. IV 133-4}, item animam Didonis que se amore Enee interfecit
secundum fictionem Virgilii ab ea recedentis, et cum ergo iam iacuerat et sic rupit fidem iuratam per eam
castitatis super urnam cineris Sichei sui viri occisi a Pigmaleone, fratre ipsius Didonis, ad quod sic ait
Virgilius in iiii+o~ in persona dicte Didonis: <EM>Non licuit talami experte sine crimine vita / degere more
fere talis nec tangere causas; / non servata fides cineri promissa Sichei</EM> {Verg., <EM>Aen</EM>. IV 550-2}. 
Yeronimus vero scribens ad Iovinianum dicit dictam Didonem pudicam in viduitate mansisse et se
occidisse propter Iarbam regem Musitanorum volentem ipsam in uxorem per vim {Hier., <EM>Adv.
Iovinian. </EM>I 43}; item animam Cleopatre filie Lagi regis Egypti diu olim fornicantis cum Cesare; item
Elene, uxoris regis Menelai, quo dimisso fornicata est cum Paride filio Priami, ex quo dictus eius vir cum
aliis Grecis decem annis et sex mensibus obsiderunt Troiam, et hoc est quod tangit hic auctor de tanto
tempore malo revoluto per eam; item umbram Achillis Pelei, qui in fine cum amore dimicavit, ut dicit in
textu, vult auctor in hoc tangere quod legitur de ipso Achille, scilicet quod, mortuo Hectore occiso per
ipsum Achillem, Greci cum Troianis treuguam fecerunt adeo firmam quod Troiani in castra Grecorum et
Greci in Troiam ibant, modo accidit in tali tempore quod, dum Ecuba uxor Priami, et mater dicti
Hectoris cum Polisena sua filia et cum aliis dominabus Troianis exisset extra Troiam ad exequias annuas
faciendas dicti Hectoris, phylocaptus adeo dictus Achilles est de dicta Polisena, quod eam petiit in
uxorem, quod dicta Ecuba sibi facere promisit si faceret quod exercitus Grecorum inde recederet, quod
facere non valens dictus Achilles, cum sua gente de dictu exercitu recessit indignatus, nichilominus dicta
Ecuba, memor mortis Hectoris, dicti filii sui, et in eius vindictam cum tractatu Paridis sui filii, ordinavit
quod dictus Achilles una die veniret ad quoddam templum Apollinis positum iuxta Troiam ad
complendum dictum coniugium, qui Achilles venit ad dictum templum, et ingressus templum predictum
insultatus fuit insidiose a dicto Paride et a multis aliis Troianis, qui Achilles cum eis preliando, non valens
eis resistere, reduxit se ad statuam dicti Apollinis ubi sagipta mortuus est a Paride predicto, unde
Virgilius in vi+o~, in persona Enee alloquentis ipsum Apollinem, de hoc ait: <EM>Phebe, graves Troie
semper miserate labores, / Dardana qui Paridis derexti tela manusque / corpus in Eacidem</EM> etc.
{Verg., <EM>Aen</EM>. VI 56-8}.</P>

<BR WP="BR1"><BR WP="BR2">
<P>	<STRONG>97-107.</STRONG>  Item fingit auctor ibi se invenire umbram dicti Paridis et Tristani, ac domine Francisce,
filie domini Guidonis de Polenta, domini olim civitatis Ravenne posite iuxta marinam et litora maris
Adriatici, ubi Padus intra in illud mare cum suis sequacibus fluminis cum eo unitis, ut dicitur hic in textu,
et uxor olim Iohannis Ciotti de Malatestis de Arimino, item umbram Pauli, fratris dicti Iohannis, que
domina Francisca et dominus Paulus cognati, simul reperti in adulterio occisi sunt a dicto suo viro. 
Modo ut auctor ostendat ad nostram moralitatem a quo nobis cavere debemus, ne capiamur ab isto
amore concupiscibili et venereo, inducit umbram dicte domine Francisce ad dicendum quomodo dictus
Paulus phylocaptus est de sua pulcra persona, motus a nobili corde cui cito talis amor insurgit propter
cibaria pretiosa et otia, subaudi talium gracilium et petentium, quam cordi plebei, unde inquit Yeronimus:
<EM>Difficile inter epulas servatur pudicitia</EM> {<EM>Decr. Grat.</EM> I D. XXXV 4} et illud sancti Bernardi:
<EM>Periclitatur castitas in delitiis licet utrumque pungit</EM> {Bern. Clar., <EM>Ep</EM>. CCXXIV 3}, unde idem
Yeronimus: <EM>In sicco et panis eadem libido dominatur</EM> {<EM>Decr. Grat.</EM> II C. XXXII q. li 29}, ad quod
facit illud Ovidii: <EM>Queritur Egistus quare sic factus adulter? / in promptu causa est: desidiosus erat</EM>
{Ov., <EM>Rem. Am.</EM> 161-2}, et illud: <EM>Otia si tollis, periere cupidinis arcus</EM> {Ov., <EM>Rem. Am. </EM>139}, ex
quo, ut dicit ipsa domina Francesca secuta naturam amoris predicti, coacta est ad amare dictum
Paulum, iuxta illud Augustini in libro <EM>De Cathechizandis rudibus</EM>: <EM>Nichil provocat ad amandum
quam prevenire amando</EM> {Aug., <EM>De Catechiz. rudib.</EM> IV 1}, et Seneca in viiii+o~ <EM>Epistula ad
Lucilium</EM>: <EM>Amatorium sine medicamento tibi monstrabo esse et sine herbis. vis amari? Ama</EM>
{Sen., <EM>Ep. Lucil. </EM>IX 6}.  Item dicit dicta domina Francisca quomodo de visu ad colloquium
devenerunt ipsa et dictus Paulus quod, ut ignis ardescit, ut <EM>Ecclesiastici</EM> viiii+o~ habetur, unde ad
oscula et factum iuxta illud visus et alloquium tactus post oscula factum, a quibus singulis gradatim
inducitur augumentum venerei sceleris huius, ut ait Tullius in <EM>Topicis</EM> {cf. <EM>Eccli</EM>. IX 9.  Cic., <EM>Top</EM>. XIX
72}.  </P>

<BR WP="BR1"><BR WP="BR2">
<P>	<STRONG>127-137.</STRONG>  Ad que dicit etiam quod precipue inducti sunt propter lecturam cuiusdam libri de
gestis illorum de tabula rotunda in parte illa ubi legitur quod Galeoctus amore Lancialocti fecit quod
quedam dama de Maloaut, proca dicti Galeocti, conduxit reginam Genevram ad quoddam viridarium,
ubi breviter secrete dictus Lancialoctus, eius procus, osculatus est eam, unde dicit dicta umbra dicte
domine Francisce hic ultimo quod, sicut Galeotus predictus fuit mediator ibi ad tale osculum, ita ille liber
et qui eum scripsit, idest composuit, fuit seu fuerunt causa ad eorum osculum a quibus talibus libris
legendis ostendit etiam hic auctor debere homines se abstinere predicta de causa, unde Ysiderus in libro
<EM>Sententiarum</EM> ait: <EM>Ideo prohibetur christianis legere figmenta poetarum et aliorum scriptorum et
librorum similium, quia per oblectamenta eorum nimium mentem excitant ad incentiva libidinum</EM>
{Isid., <EM>Sent</EM>. III xiii 1}.... Et haec sint pro hoc capitulo. </P>
