<P>	<STRONG>1-6.</STRONG>  |Lo giorno se n'andava e l'aere bruno.~   Hoc secundum capitulum est pars quasi primi
proemialis proxime precedentis, ideoque divisione non indiget alia, quam ut continuative cum illo primo
exponatur, in principio cuius auctor exordialiter, quod naturaliter contingere solet, reducit ad figmentum
huius sui operis incohandum.  Nam naturaliter contingit quod principium noctis, decurso die, in quo
omnia viventia corpora diversimode fatigantur, tollit ea a suis laboribus et ponit in requie dormiendo. 
Ad quod Statius in primo sui <EM>Thebaidos</EM> ait: <EM>Iam volucres pecudesque tacent, iam sompnus avaris /
inserpit curis </EM>etc. {Stat., <EM>Theb</EM>. I 339-340}, et Lucanus etiam in v+o~ de<FONT SIZE="+1"><SUB> </SUB></FONT>hoc tali principio temporis
nocturni ait: <EM>Solverat armorum fessas nox languida curas, / parva quies miseris, in quorum
pectora somno / dat vires fortuna minor; iam castra silebant</EM> etc. {Lucan., <EM>Phars</EM>. V 504-6}. 
Ipse tamen auctor dicit quod tunc solus versa vice parabat se ad ferendum vigilias angustiosas in quo
quidem, sub quodam allegorico figmento, nichil aliud vult includere nisi quod, volendo incipere videre et
indagare cum Virgilio, idest cum ratione, speculative illecebras huius mundi et voluptuosa opera
hominum et tenebrositatem infernalem quendam ut noctem, quasi de die in noctem potuit dicere se
ingredi.  Ad quod respiciens Ovidius in primo ait de tali transumptiva nocte: <EM>Proh superi quantum
mortalia pectora cece / noctis habent</EM> etc. {Ov., <EM>Met</EM>. VI 472-3}, et Virgilius in vi+o~ in persona
Deiphebi loquentis Enee talem fictum Infernum ingresso, ait: <EM>An que te fortuna fatigat / ut tristis sine
sole domos, loca turbida, adires?</EM> {Verg., <EM>Aen</EM>. VI 533-4} et ecce in eo quod ipsum Eneam dicit ibi
tristem: 'pietas', idest 'passio', de qua tangit auctor hic passionans eum, et propter quam plorabat
Demostenes phylosophus dum exibat domum eundo per Athenas et videndo gesta hominum vitiosa, ut
ait Iuvenalis {cf. Iuv., <EM>Sat</EM>. X}.  Sic enim vult auctor allegorice circa premissa includere quod, dum
incepit vigilare ad scribendum super dictis vitiositatibus mundanis, ut de Inferno et nocte quadam, aliis
dormientibus, idest non instantibus circa talia reprehendenda, tunc ad hoc solus erat.</P>

<BR WP="BR1"><BR WP="BR2">
<P>	<STRONG>7-9.</STRONG>  Et ut insufficientem se esse ad talia narranda ostendat, invocat et implorat auxilium a
Musis, idest a scientiis respicientibus poesiam, item invocat altum ingenium ut extendat que per
intellectum concepit.  Nam dicitur 'ingenium' vis animi insita naturaliter per se valens ac extensio
intellectus ad incognitorum cognitionem.  Item invocat mentem suam auctor ipse ut memoret ea que
scripsit, idest que concepit scribere tanquam <EM>Lineam cordis que premictitur opus</EM>, ut dicit Gualfredus
{cf. Andr. Capp., <EM>De Amore</EM> XII}.  Nam dicit Ysiderus quod <EM>Mens dicitur illa pars anime que in
ea eminet, et que meminit et recolit et a qua procedit intelligentia</EM> {Isid., <EM>Etym</EM>. XI i 12}, vel forte
sentit platonice hic auctor, dum dicit de mente que non errat, de illa prima mente hominis, <EM>A qua</EM>, ut ait
Boetius, <EM>Que scimus non discimus, sed reminiscimur</EM> {Boeth., <EM>Cons. Phil.</EM> IV pr. ii 2}.  De qua
Macrobius, super<EM> Somnio Scipionis</EM>, etiam sic ait: <EM>Et summo Deo mens; ex mente anima est. Anima
vero et condit et vita complet omnia que sequuntur</EM> {Macr., <EM>Somn. Scip. comm.</EM> I xvi 4}.</P>

<BR WP="BR1"><BR WP="BR2">
<P>	<STRONG>13-15.</STRONG>  Post hec auctor, continuando se, ut supra dixi, ad contenta in primo precedenti
capitulo, ut ostendat qualiter adventus et apparitio umbre Virgilii sibi ita menti, ut in dicto primo capitulo
dicitur et apparet anagogice et tropologice, idest spiritualiter et moraliter, intelligi debeat, et quomodo
ipse Virgilius sub typo rationis reparavit gressus eius ad doctrinam eorum et moralitatem qui nituntur
effici virtuosi in totum, tamen propter prevalentiam suorum vitiorum adhuc nequeunt, ut nequibat
Annibal, cuius virtutes vivendo ingentia coequabant vitia, Tito Livio testante {cf. Liv., <EM>Urb</EM>. <EM>Cond</EM>. I ii},
fingit se formidando dicere ipsi Virgilio, incipienti velle eum ducere pro eius salute et pro eius meliori, ut
pollicitus est in dicto primo capitulo ad descensum Inferni, quod advertat si ipsius auctoris virtus
sufficiens est ad illud.  Nam quod non sit arguit auctor ita dicens: "Si tu, Virgilii, vis dicere quod Eneas,
pater Silvii geniti ex Lavinia, descendit ad Infernum corruptibilis adhuc, idest adhuc vivens et mortalis,
ductu Sibille, ut ipse idem Virgilius in vi+o~ sui <EM>Eneidos</EM> scribit, cur non tu auctor id facere vales ductu
mei Virgilii?"</P>

<BR WP="BR1"><BR WP="BR2">
<P>	<STRONG>16-24.</STRONG>  Non bene a pari ratione concludit: nam, si adversator omnium malorum, idest Deus, in
hoc gratiosus fuit dicto Enee, dignum fuit, attento alto effectu qui dependere debebat ab eo, in personis
subaudi suorum descendentium, ut fuit fundatio Urbis Romane, facta per Romulum et Remum, fratres
descendentes dicti Enee, unde Virgilius in vi+o~: <EM>Romulus, Assarici que sanguinis Ilia mater /
educet</EM>, et subdit: <EM>En huius, nate, auspiciis illa inclita Roma / imperium terris, animos equabit
Olimpo</EM>, et in primo ait: <EM>Romulus excipiet gentem et Mavortia condet / menia</EM> <EM>Romanosque suo de
nomine dicet</EM>, item et ut fuit imperium ipsius Rome ortum in persona Iulii Cesaris et Augusti,
descendentium<FONT SIZE="+1"><SUB> </SUB></FONT>etiam ipsius Enee, unde idem Virgilius in dicto libro ait: <EM>Augustus Cesar, divi genus,
aurea condet / secula qui rursus Latio regnata per arva / Saturno quondam, super et
Goramantes et Indos / proferet imperium</EM> etc. {Verg., <EM>Aen</EM>. VI 778-9; 781-2; I 276-7; VI 272-5}. 
Et ex hoc dicit hic auctor quod electus fuit dictus Eneas in patrem dicte urbis et eius imperii in Empireo
celo, hoc est quod divinitus ita dispositum fuit; nam et ipse Virgilius per totam Eneidem Eneam vocat
'patrem Romani populi'.  Et Titus Livius in prima parte sui voluminis, que a capta Troia summit
exordium, idem testatur {cf. Liv., <EM>Urb. Cond</EM>. I i-iii}, et ex hoc <EM>Lex</EM> vocat omnes imperatores romanos
'Eneidas', et quod divinitus hoc processerit {cf. <EM>Decr. Grat.</EM> II C. XII q. 2 <EM>et passim</EM>}, late aperit iste
auctor etiam in ii+o~ libro sue <EM>Monarchie</EM>, in eo probando quomodo de Iure romanus populus
dignitatem imperii sibi asciverit, allegando quod nec Ninus, Assiriorum rex, nec Vezoses, rex Egipti, nec
Cirus rex Persarum, nec Serses Darii filius, nec Alexander Macedo, omnes aspirantes ad hoc imperium
mundi, ad illud venire potuerunt {cf. Dante, <EM>Mon</EM>. II viii}, sed solus populus Romanus subiciendo sibi
totum orbem, quod non sine ope divina fuit, ut in quodam <EM>Decreto</EM> dicitur, quod divinitus Romanum
Imperium predictum processit, ubi <EM>Glosa</EM> dicit: <EM>Non ergo a Papa, sed a solo Deo prodiit. Nam a
celesti maiestate gladii potestatem habet</EM> {<EM>Decr. Grat. </EM>I D. VI q. 2 e <EM>Gl</EM>. rel}, subdens auctor quod
dicta urbs et eius imperium stabilita fuerunt ut essent in futurum locus sanctus Apostolice sedis Ecclesie
militantis.  Quod quidem Psalmista totum prenuntiavit, incipiendo illum <EM>Psalmum</EM> canere qui incipit:
<EM>Fundamenta eius in montibus sanctis</EM>, ubi <EM>Glosa</EM>, exponens hoc, dicit: <EM>Ecclesiam predictam
fundatam esse super montes, idest super Apostolos et predicatores, quorum fundamentum et
solidatio est in Christo Yesu, quorum principium fuit beatus Petrus et Paulus, qui sub uno
persecutore, eodem die et loco, ipsam romanam urbem suo glorioso sanguine martirii Christo
Domino consecraverunt</EM> {<EM>Ps</EM>. LXXXVI 1 e <EM>Gl</EM>. rel}.  Ad hoc quidam textus legalis dicit: <EM>Maxima
dona Dei sunt collata sacerdotium et imperium illud divinis ministrans hoc humanis presidens</EM>,
subaudi simul in dicta urbe, cum natus sit Dominus noster tempore Augusti primi imperatoris romani ut
sacerdos secundum ordinem Melchisedec {<EM>Corp. Iur. Civ., nov.</EM> VI i 6}.  Ad quod Ambrosius etiam
inquit: <EM>In urbe romana que principatum et caput optinet nationum voluit Deus, ut ubi erat caput
superstitionis ibi caput quiesceret sanctitatis, et ubi gentilium principes habitabant illic Ecclesie
principes morarentur</EM> {Ambr., <EM>Fide</EM> II 10}.  </P>

<BR WP="BR1"><BR WP="BR2">
<P>	<STRONG>25-27.</STRONG>  Ultimo dicit auctor circa hoc quod dominus Eneas per talem descensum etiam intellexit
a dicto suo patre multa que fuerunt causa sue victorie contra Turnum et Laurentos, obstaturos sibi ad
requisitionem Italie et, per consequens, ad institutionem urbis Rome, debentis in futurum sedes esse
Papalis.  Nam, inter alia, dictus Anchises primo premonuit eum ibi, sic dicendo, ut ait Virgilius in vi+o~:
<EM>"... Tu regere imperium populo, Romane memento, / hec tibi erunt artes, pacique imponere
mores, parcere subiectis et debellare superbos." / Sic pater Anchises</EM> etc., secundario ortatus est
cum ultimo sibi loquens, dicente sic ibi Virgilio: <EM>Que postquam Anchises natum per singula duxit /
incenditque animum fame venientis amore, / ex imbella viro memorat que deinde gerenda, /
Laurentesque docet populos urbemque Latini, / et quo quenque modo fugiatque feratque
laborem</EM> {Verg., <EM>Aen</EM>. VI 851-4 e 888-92}.</P>

<BR WP="BR1"><BR WP="BR2">
<P>	<STRONG>28-33.</STRONG>  Eodenque modo auctor etiam contra se arguit de <EM>Vase Electionis</EM>, idest de Paulo, ita
nominato a Domino nostro, ut habetur <EM>Actuum Apostolorum </EM>capitulo ix+o~, ex eo quod <EM>Vas legis et
sacrarum scripturarum futurum erat armarium</EM>, ut dicit Yeronimus {<EM>Act. Apost.</EM> IX 15 e Hieron.,
<EM>Ep.</EM> LIII 1}.  Nam si mortalis adhuc raptus est in celum, ut ipse idem Paulus scribit <EM>Ad Corinthios</EM>
xii+o~ dicens: <EM>Scio hominem in Christo ante annos xiiii+o~, sive in corpore sive extra corpus
nescio, Deus scit, raptum usque ad tertium celum; et scio huiusmodi hominem, sive in corpore
sive extra corpus, Deus scit, raptum in Paradisum et audivit archana verba, que non licet homini
loqui</EM> {<EM>II Cor.</EM> XII 2-4}, totum fuit ad corroborationem nostre fidei et sic miraculose per que concludit
auctor contra se, ultimo, ut in textu habetur;</P>

<BR WP="BR1"><BR WP="BR2">
<P>	<STRONG>82-102.</STRONG>  ad quam talem eius formidinem removendam, inducit Virgilium sibi dicere quomodo
umbra Beatricis misit ipsum Virgilium ad eum auxiliandum<FONT SIZE="+1"><SUB> </SUB></FONT>de inductu Lucie, et cuiusdam alterius domine
gentilis existentium in celo.  Circa que videamus de ipsius auctoris intentionem, ad cuius cognitionem ita
premictendum est, videlicet quod duplex dicitur esse gratia in nobis hominibus a Deo collata: prima
dicitur motiva et gratuita, a Deo veniens, et hec est illa gratia que dicitur bonum a Deo gratis datum, de
qua Apostolus, ii+o~ <EM>Ad Corinthios</EM> iii+o~ capitulo ait: <EM>Non quod sufficientes simus cogitare aliquid
a nobis quasi ex nobis, sed sufficientia nostra a Deo est</EM>, et eodem libro, capitulo viiii+o~, inquit:
<EM>Potens est Deus omnem gratiam facere habundare in nobis, </EM>desiderantibus eam subaudi {<EM>II Cor.</EM>
III 5; IX 8}.  Unde Augustinus, in libro <EM>De Correctione et Gratia</EM>, inquit: <EM>Desiderare auxilium gratie
initium gratie est</EM> {Aug., <EM>Corr. Grat</EM>. XXIV 2}.   De qua et Magister, in ii+o~ <EM>Sententiarum</EM>, ait:
<EM>Voluntas hominis gratia preparatur ut fiat bona, non ut fiat voluntas, nam et ante gratiam
voluntas erat sed non recta</EM> {Petr. Lomb., <EM>Sent</EM>. III xv 2}.  Et pro hac prima gratia anagogice, idest
spiritualiter loquendo, auctor accipit primam predictam dominam gentilem de qua hic dicitur, que, ut
dicit, in celo durum iudicium frangit, 'durum' dico quantum ad nos homines, qui non valemus intueri
intellectualiter quomodo adveniat nobis talis gratia, de cuius profunditate ita nobis occulta tangit iste
auctor infra in <EM>Paradiso</EM>, in capitulo xx+o~, tangendo ibi de anima Traiani et de anima Ryphei.  Et
Augustinus in quodam <EM>Decreto</EM>: <EM>Nabucodonosor penitentiam meruit quia flagellatus penituit, et
regnum quod perdiderat rursus accepit. Pharao autem ipsius flagellis durior est effectus, et
periit: hic michi rationem reddat qui divinum auxilium nimium alto et sapienti corde diiudicat</EM>
{Aug., <EM>Conf</EM>. XIII i 6 (&gt; <EM>Decr. Grat</EM>. I D. XIV q. 4)}.  Vel in hoc passu forte auctor se refert ad id
quod legitur <EM>Luce</EM> xvi+o~ capitulo {cf. <EM>Luc</EM>. XVI 26}, ubi dicitur quod magnum chaos est inter beatas
animas et dampnatas, ut ille ad illas et econtra ire non possunt, quod chaos in dictum durum iudicium
Dei dicta Gratia nunc fregit hic in Beatrice ita de celo in Infernum descendendo secundum dictum
figmentum auctoris.  Est et alia Gratia secundaria que non est tantum simpliciter donum Dei gratis
datum, ut est prima Gratia, ut supra dixi,<FONT SIZE="+1"><SUB> </SUB></FONT>sed requirit factum hominis, in quem motus dicte prime gratie
inspiratur, ut virtuose ex se sequatur dictum primum talem motum et donum bene operando, ideoque
vocatur hec secunda Gratia cohoperans, quod volens tangere Paulus, <EM>Ad Corinthios</EM> primo, capitulo
xv+o~, dicit: <EM>Gratia Dei sum id quod sum, et gratia eius in me vacua non fuit</EM> {<EM>I Cor.</EM> XV 10}. 
Unde et ad hoc ait Augustinus: <EM>Cohoperando Deus perficit quod operando incepit</EM> {Aug., Conf. VII
ii 4}.  Et alibi idem Augustinus ait loquendo unicuique homini: <EM>Qui fecit te sine te non iustificabit te
sine te</EM>, <EM>Non iustificabit</EM>, hoc est, dicit <EM>Glosa</EM>, <EM>Quod Deus iustificat hominem sine homine
cohoperante sed non sine homine operante</EM>, -- sicut sol illuminat domum, cum aliquis aperit
fenestram, non sine homine operante, tamen sine homine cooperante, homo enim non cohoperatur soli
illuminando domum; sic verus sol infundit virtutes nobis preparatis ad earum susceptionem, non tamen
cooperamur illi in illa infusione {Aug., <EM>Conf</EM>. V iv 2 e <EM>Gl</EM>. rel}.  Et pro ista secundaria accipit auctor
hanc secundam dominam sub nomine Lucie, hic et infra in <EM>Purgatorio</EM> in capitulo viiii+o~, et Beatricem,
tertiam dominam, accipit hic et infra per totum pro Sacra Theologia, pro qua solum, dicit hic textus,
quod humana species, idest humana intelligentia, excedit omne contentum a celo lune et spera, usque ad
supremum Empireum celum.  Ad hoc concordat Alanus, loquens de ipsa theologia, dicens: <EM>O regina
poli, celi dea, filia summi, / cui superum sedes, celi via, limes olimpi, / extramundanus orbis,
regioque Tonantis / tota patent, soliumque Dei, fatumque quod ultra est</EM> {Alan., <EM>Anticl</EM>. V 178,
183-5}.  Item tropologice etiam, idest moraliter, potest auctor intelligi loqui de dictis tribus dominabus
hic sub typo trium partium phylosophie illarum, de quibus Aristotiles in xi+o~ <EM>Metaphysice</EM> sic ait: <EM>Tria
sunt genera speculativarum scientiarum, scilicet naturalis, mathematica et theologica</EM>, unde dicit:
<EM>In rebus tria sunt nobis: creatio, natura, voluntas, in quibus est orta phylosophia triplex</EM> {Arist.,
<EM>Metaph</EM>. XI vii 1064a 1-5}.  Et ex hoc transumptive Boetius finxit phylosophiam sibi apparuisse in
triplici forma muliebri: <EM>Nam primo videbatur ad communem sese hominum mensuram exhibere,
secundo videbatur pulsare celum vertice, tertio penetrare ipsum celum</EM>, ut in primo <EM>Consolationis</EM>
habetur {Boeth., <EM>Cons</EM>. <EM>Phil</EM>. I pr. i 1}, cui, inter alia, sic loquitur ipse Boetius: <EM>Tu in exilii vestri has
solitudines omnium magistra virtutum supero cardine delapsa venisti</EM> {Boeth., <EM>Cons</EM>. <EM>Phil</EM>. I pr. i
3}, quod potest transumtive etiam reduci ad id quod dicit hic querendo Virgilius ab ipsa Beatrice,
scilicet cur non timet in Limbum descendere ita ut facit.  Ad cuius responsionem facit quod ita dicitur in
quodam <EM>Decreto</EM> sub eodem sensu: <EM>Sicut stellas celi non extinguit nox, sic mentes inherentes Sacre
Scripture non obscurat humana iniquitas</EM> {<EM>Decr. Grat.</EM> I D. XXXVIII q. 8}.  Et Seneca <EM>Ad
Lucilium</EM>: <EM>Nunquam ita contra virtutes coniurabitur, ut nomen phylosophie sacrum non maneat</EM>
{Sen.,<EM> Ep. Lucil</EM>. XIV 11}.  Quibus breviter reassumptis, concludendo auctor vult dicere, sub dictis
sensibus anagogie vel tropologie, quod dicte Gratie, sive dicte due partes phylosophie, moverunt
Beatricem ad descendendum in Limbum, hoc est moverunt amorem et voluntatem auctoris ad studium
theologie recipiendum in pectore suo obscurato vitiis ut in Limbo quodam, et inde movere Virgilium,
idest rationem, ad ducendum eum per iter Inferni, idest per viam demonstrativam et conclusivam contra
voluptates mundanas, et moraliter ad virtuosa sequendo, maxime per sententias ipsius Virgilii, ut poete
naturalis et moralis ultra alios, ad quod optime adaptatur quod ait Papias: <EM>Poete dicti sunt loici, quia
in naturis et in moribus rationem adiungunt</EM> {Pap., <EM>Sign</EM>. <EM>Verb</EM>. s. v. 'poeta'}.</P>

<BR WP="BR1"><BR WP="BR2">
<P>	<STRONG>133-138.</STRONG>  Ultimo auctor, ut remotus per ipsum Virgilium a dicta eius formidine et dispositus ad
sequendum ipsum, congratulando ei et Beatrici, que misit eum, utitur illis verbis Psalmiste in effectum
dicentis: <EM>Quoniam eripuisti animam meam a morte, pedes meos a lapsu, ut placeam coram Deo in
lumine viventium</EM> {<EM>Ps</EM>. LV 13}, et alibi idem Psalmista ait: <EM>Tu vero homo unanimis, dux meus et
notus meus</EM>, subaudi tu Virgilius, <EM>eris</EM> {<EM>Ps</EM>. LIV 14}.</P>
