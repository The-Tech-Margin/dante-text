<P>	<STRONG>1.  Chi porria mai pi&ugrave; cum parole sciolte</STRONG>, idest 'cum versis prosaicis'.  Nam dicitur 'prosa',
secundum Ysiderum, <EM>Producta oratio et a lege metri soluta</EM> {<FONT SIZE="-1">Isid., <EM>Etym</EM>. I xxxviiii 1</FONT>}, vel 'prosa' dicitur
eo quod sit profusa.</P>

<BR WP="BR1"><BR WP="BR2">
<P>	<STRONG>2-18.</STRONG>  Istis dictis interpositis, reddeamus ad principium huius capituli ad recitandum que
prohemialiter premictit ibi auctor, alludendo primitus verbis illis Virgilii dicentis in vi+o~ circa penam
istam eandem scismaticorum, ut credo: <EM>Non, michi si lingue centum sint oraque centum, / ferrea
vox, omnes scelerum comprehendere formas</EM> {<FONT SIZE="-1">Verg., <EM>Aen</EM>. VI 625-6</FONT>}; et <EM>Deiphebum vidit lacerum
crudeliter ora, / ora manusque ambas, populataque tempora raptis / auribus et truncas inhonesto
vulnere naris</EM> {<FONT SIZE="-1">Verg., <EM>Aen</EM>. VI 495-7</FONT>}, scilicet quomodo respective ad plagas quas vidit ibi nunc nichil
essent videri, vulnera facta olim in provincia Apulie et in Campania in bellis primo Enee et aliorum
suorum Troianorum cum Turno rege et Laurentis prenunciatis dicto Enee per Sybillam iam, in cuius
persona Virgilius in vi+o~ in hoc sic ait: <EM>O tandem magnis pelagi defuncte periclis, / sed terra
graviora manent, in regna Lavini / Dardanide venient, micte hanc de pectore curam, / sed non et
venisse volent; bella, orrida bella, / et Tibrim multo spumante sanguine cerno</EM> {<FONT SIZE="-1">Verg., <EM>Aen</EM>. VI 83-7</FONT>}. 
Item in longa guerra Annibalis contra Romanos, longa dicit quia per xvii annos durabit, tandem ipsos
Romanos posuit in conflictu apud terram Cannarum in Campanea dictus Annibal, et in tam magna
strage quod xliiii milia corpora Romanorum ibi mortua remanserunt, de quorum manibus tot annuli sunt
erepti qui ascenderunt ad summam unius modii, ut scribit Titus Livius qui non errat, dicit hic auctor ut
ostendat Orosium errasse, qui dixit fuisse quattuor modies {<FONT SIZE="-1">cf. Tit. Liv., <EM>Ab Urbe cond</EM>. XXII-XXIII e Oros.,
<EM>Hist. Pag.</EM> IV xvi</FONT>}.  Item in guerra Roberti Guiscardi qui, potens valde, veniens de Gallia in Ytaliam, non
valens Romam optinere, invasit Apuliam et eam per vim optinuit cum insula Sicilie.  Item in bello et
conflictu dato per Karolum regem Apulie olim regi Manfredo apud terram Ceperani, ubi Apulienses
fuerunt mendaces, dicit hic auctor: nam, cum, parato bello, iurassent et promisissent dicto Manfredo
fideliter esse secum ibi proditores sibi fuerunt.  Item in alio bello et conflictu dato per dictum Karolum
Corradino, nepoti imperatoris Federici secundi et dicti Manfredi apud terram Taglacozzi, sagacitate
domini Alardi de Ustiariis, ut dicit hic auctor, senis et inhermis: nam primo, rupta gente dicti Karoli,
vagante gente dicti Corradini per campum, fecit dictum Karolum iterum aggredi dictam gentem
Corradini et eam vicit, quem dominum Alardum secum duxit dictus Karolus, secutus doctrinam Troghi
dicentis Alexandrum ad periculosa bella euntem semper secum duxisse veteranos propter eorum
consilia et experientiam, nam, ut dicit Salamon: <EM>Cum dispositione initur bellum et erit salus ubi
multa consilia</EM> {<FONT SIZE="-1"><EM>Prov</EM>. XXIV 6</FONT>}. </P>

<BR WP="BR1"><BR WP="BR2">
<P>	<STRONG>31-33.</STRONG>  Ideo auctor hic de tribus speciebus animarum tangit diversimode sic cruciatarum: nam
circa primam speciem scismatis, scilicet quando est circa ea que sunt fidei, ut dicat et tangat latenter,
fingit auctor modo primo se hic invenire umbram perfidi Macomecti, scismatici magni contra nostram
veram fidem, de quo ystorice Magister Ystoriarum ita scribit {<FONT SIZE="-1">Petr. Comest., <EM>Hist. Imp.</EM> II xl</FONT>}, videlicet
quod iste Macomectus instructus fuit a quodam clerico nobili romano qui, cum tempore Bonifatii pape
quarti quedam petita et impetrata optinere non valuisset, a fide apostatavit, et ita informavit hunc
Macomectum cum quadam columba alba que recipiebat grana de aure ipsius Macomecti, et sic adeo
fuit erudita quod quando volebat ipse Macomectus illam ponebat in pubblico os sive rostrum suum ad
aurem eius, et sic dicebat quod Spiritus Sanctus alloquebatur et instruebat eum qui, sic
pseudopropheta, postea legem dedit Saracenis.  Martinus vero, in sua <EM>Chronica</EM> scribens de Eradio
imperatore, qui cepit imperare anno domini vi+o~xiiii+o~ anno, aliter de hoc ait, videlicet sic dicens:
<EM>Anno autem Eradi imperii xii+o~ Macomectus propheta Saracenorum surrexit</EM>, et subdit: <EM>Fuit
autem iste Macomectus Magus, et quia epilencticus erat, ne perciperetur, dicebat se tunc loqui
cum angelo quotienscumque caderet, et de principatu latronum pervenit ad regnum, a quodam
monaco nomine Sergio apostata ad decipiendum populum informatus </EM>{<FONT SIZE="-1">Mart. Barg., <EM>Chron</EM>. XII 1</FONT>}. 
Item fingit se ibi invenire umbram Aly, comitis dicti Macomecti, ita minus scissam quia minus fuit eius
scisma quam scissura dicti Macomecti.</P>

<BR WP="BR1"><BR WP="BR2">
<P>	<STRONG>34-42.</STRONG>  Et procedendo in hoc vigesimo octavo capitulo cum sequenti usque ibi: <STRONG>Cos&igrave;
parlammo infin al loco primo</STRONG> {<FONT SIZE="-1"><EM>Inf</EM>. XXIX 37</FONT>}, auctor tractat de nona bulgia infernali in qua fingit puniri
in huiusmodi vulnerationibus et ferutis factis ab isto demone -- qui in <EM>Sacra Scriptura</EM> dicitur
Amalechita -- animas illorum qui in hoc mundo seminatores fuerunt scandali et scismatis, ut dicitur
inferius hic in textu {v. 35}, et merito quidem, actento intellectu et sensu allegorico quem auctor hic
includit, videlicet quod, sicut homines in hoc mundo scismatici quodam motu diabolico -- pro quo
predictus demon hic ponitur -- animos illorum circa ea que unionem habent et habere debent et
unitatem scindunt, ita eorum animas in alio secolo in hac tali pena debemus censere et puniri per
consequens sic scissas, et plus et minus secundum mensuram maioris et minoris sui talis delicti, ut fingit
auctor hic, quomodo respectu forte dictum est <EM>Ysaye</EM> xxv+o~: <EM>Secundum mensuram delicti erit
plagarum modus</EM> {<FONT SIZE="-1"><EM>Deut</EM>. XXV 2</FONT>}; nam 'scisma' grece, latine dicitur 'scissura', ac etiam taliter diffinitur
per <EM>Canonistas</EM>: <EM>Scisma est illicita discessio eorum inter quos unitas esse debet, vel dic scisma est
illicitus ab unitate discessus, et sic erit scissura que fit ab universitate et unitate</EM> {<FONT SIZE="-1"><EM>Decr. Grat. </EM>II C.
XXXV q. xii c. 3</FONT>}, et quia hoc delictum scismatis commictitur interdum circa ea que sunt spiritualia, ut puta
circa ea que fiunt ad catholicam nostram fidem, quo casu 'scisma' esse dicitur 'species heresis',
interdum circa corporalia et mundana, et interdum circa personas offendendas cum vitiis et verbis pravis
discomictendo, quo casu non dicitur proprie 'scisma', sed 'scandalum' potius, quod dicitur secundum
Ysidorum <EM>A 'scandalon' grece, quod latine 'offensionem' sonat</EM> {<FONT SIZE="-1">Isid., <EM>Etym</EM>. VII iii 5</FONT>}.</P>

<BR WP="BR1"><BR WP="BR2">
<P>	<STRONG>55-60.</STRONG>  Tangendo de fratre Dulcino scismatico et patareno hic etiam auctor, quem olim multi
viri et mulieres secuti sunt in suis erroribus contra fidem, cuius habitatio erat in certis montibus districtus
Novarie qui nunquam capi potuit per inquisitores et alios propter asperitatem dicti loci, nisi quodam
anno in quo ita nives ibi invaluerunt, quod oportuit eum se cum sotiis fame reddere et combustus est. 
Quorum predictorum scisma et aliorum talium circa fidem quantum sit magnum scelus, etiam in Veteri
Testamento monstratur in illo Chore et Dathan et Abiron, de quibus legitur <EM>Numerii</EM> xvi+o~ capitulo
{<FONT SIZE="-1">cf. <EM>Num</EM>. XVI</FONT>}, quos terra vivos absorbuit, eo quod scismatice contra formam datam per Aron et
Moysen circa sacrificia egerunt.</P>

<BR WP="BR1"><BR WP="BR2">
<P>	<STRONG>73-84.</STRONG>  Item ut tangat de illa specie predicta scismatis que scandalum dicitur, fingit se ibi etiam
auctor reperire umbram Petri de Medicina, villa comitatus Bononiensis, convitiatoris magni et maledici,
quem etiam inducit ad dicendum sibi ipse auctor quod si reddeat ad videndum planum Lombardie,
confinatum per longitudinem a civitate Vercellarum et a Mercabo loco in fauce Padi, quod moneat
dominum Guidonem et Angelellum, cives de Fano, de eo quod contingit eis iam, licet videbatur dicere
hoc fuisse postea: nam, cum Malatestinus de Malatestis olim dominus civitatis Arimini monoculus
aspiraret ad dominium dicte terre Fani sub pretextu contrahendi parentelam cum predictis, convocavit
eos secum ad parlamentum apud Catolicam terram quandam inter Fanum et Ariminum, quo colloquio
facto, in reditu fecit eos macerari, idest submergi, dictus Malatestinus in mari, tangendo de Neptuno
deo maris et de vento vallis Fogare, que est iuxta montem Catigliani inter dictam terram Fani et dictam
terram Arimini, qui inde valde periculose spirat contra navigantes, ut hic dicit textus.</P>

<BR WP="BR1"><BR WP="BR2">
<P>	<STRONG>97-102.</STRONG>  Item umbram Curionis, olim tribuni romani depulsi per Pompeium de Roma tanquam
amici Cesaris, qui in civitate predicta Arimini, dum ibi Cesar applicuisset eundo contra dictum
Pompeium, arrengando dixit hec verba, recitata hic in textu per auctorem, scilicet: <EM>Dum trepidant nullo
firmato robore partes, / tolle moras: semper nocuit differre paratis</EM>, que verba Lucanus in primo
scribit {<FONT SIZE="-1">Lucan., <EM>Phars</EM>. I 280-1</FONT>}.</P>

<BR WP="BR1"><BR WP="BR2">
<P>	<STRONG>106-108.</STRONG>  Item umbram domini Musce de Lambertis de Florentia, qui olim in quodam consilio
segreto facto inter Ghibellinos de Florentia de vulnerando dominum Bondelmontem de Bondelmontibus
de Florentia, ob illud quod scribam infra in <EM>Paradiso</EM> capitulo xvi+o~, consuluit quod penitus
occideretur, et sic factum est allegando verba posita hic in textu, scilicet quod res facta caput habet,
unde contingit ei id quod dicit hic auctor sibi, nam ipse et illi de domo sua cum aliis Ghibellinis expulsi
sunt de Florentia ob talem mortem.</P>

<BR WP="BR1"><BR WP="BR2">
<P>	<STRONG>134-138.</STRONG>  Item, ut tangat de secunda alia specie supradicta scismatis qua scinduntur unitates
gentium regnorum et personarum, fingit se ibi auctor reperire umbram domini Beltrami de Bornio de
Guasconia qui suo scismate ita irritavit regem Iohannem Anglicum contra patrem eius quod ad invicem
bellati sunt, et demum mortuus est ipse rex Iohannes, ut fuit Absalon cum David, patre suo bellando,
inductus ad hoc, ut dicit auctor hic, per Achitophalem, consiliarem dicti Absalonis, ut scribitur in
secundo <EM>Regum</EM> capitulo xv+o~ {<FONT SIZE="-1">cf. <EM>II Reg. </EM>XV</FONT>}.  Que species scismatis quomodo Deo displiceat etiam
apparet in persona Ieroboam qui, dum ivisset ad corrigendum Iudam et Beniamin, scindentes decem
tribus Israel, faciendo sibi regem exterum, et comedendo cum eis contra preceptum sibi factum, morsu
leonis mortuus est, ut scribitur in <EM>Regum</EM> capitulo xii+o~ {<FONT SIZE="-1">cf. <EM>II Reg. </EM>XII</FONT>}.</P>
