<P>	<STRONG>Proemio.  O Symon mago, o miseri seguaci</STRONG>.  Auctor in hoc xviiii+o~ capitulo tractat de
tertia bulgia Inferni, in qua fingit puniri animas illorum qui in hoc mundo fraudando emerunt et
vendiderunt et rapuerunt ecclesiastica sacra loca et benefitia symoniace.</P>

<BR WP="BR1"><BR WP="BR2">
<P>	<STRONG>1-4.</STRONG>  Nam, licet 'symonia' diffiniatur in <EM>Iure</EM> quod sit <EM>Studiosa cupiditas, vel voluntas emendi
vel vendendi aliquid spirituale vel sibi annexum</EM> {<FONT SIZE="-1"><EM>Decr. Grat.,</EM> <EM>Gl</EM>., II, 461</FONT>}, tamen et qui invadit et rapit
talia, sub ea continetur.  Que tria in principio huius capitulo ita comprehenduntur: nam dum exclamat pro
auctore dicendo hic <STRONG>O Symon mago</STRONG>, tangit de ementibus spiritualia, qui symoniaci vocantur a Symone
Mago, qui primitus post adventum Christi hoc actentavit: nam voluit emere gratiam ab Apostolis
conferendi gratiam ipsam Spiritus Sancti pecunia, cui Petrus: <EM>Pecunia tua tecum sit in perditionem,
quod donum Dei existimasti pecunia possideri</EM> {<FONT SIZE="-1"><EM>Act. Ap.</EM> VIII 20</FONT>}, ut plene scribitur in <EM>Actibus
Apostolorum</EM> in capitulo viii+o~.  Inde dum dicit <STRONG>O miseri seguaci</STRONG> tangit de vendentibus talia
spiritualia in eadem dampnatione constitutis, qui giezite dicuntur a Giezi, discipulo Elisei prophete, qui, ut
legitur iiii+o~ <EM>Regum</EM> v+o~ capitulo, sanitatem collatam mundationis lepre per dictum Eliseum gratis
Namaan Siro vendere voluit, unde dictus propheta maledixit eum dicens: <EM>Lepra Naaman adherebit
tibi et semini tuo in ecternum</EM> {<FONT SIZE="-1"><EM>IV Reg.</EM> V 27</FONT>}.  Inde dum dicit <STRONG>E voi rapaci</STRONG> tangit de intrudentibus se
per vim Ecclesias et eas rapientibus, qui corite vocantur ab illo Core qui cum ducentis et quinquaginta
levitis sacerdotium summum rapere voluit, unde inde igne divino combusti sunt, ut legitur <EM>Numeri</EM>
xvi+o~ capitulo, qui excessus, dicit Augustinus, quod excedit omnes alias species symonie {<FONT SIZE="-1"><EM>Num</EM>. XVI 35;
Thom., <EM>Theol</EM>. II-II q. x 2</FONT>}; in qua specie et dampnatione sunt et recipientes talia spiritualia de manibus
laicorum, qui alchimis possunt dici ab illo Alchimo qui, ut legitur <EM>Machabeorum</EM> primo, capitulo
viiii+o~, a rege Demetrio sacerdotium accepit {<FONT SIZE="-1">cf. <EM>I Mac.</EM> VII 8</FONT>}, contra quos dicitur <EM>Iohannis</EM> x+o~ ibi:
<EM>Qui non intrat per ostium in ovile fur est et latro</EM> {<FONT SIZE="-1"><EM>Ioh</EM>. X 1</FONT>}, et in <EM>Ecclesiastico</EM> vii+o~ capitulo etiam
ad hoc idem dicitur: <EM>Noli querere ducatum ab homine neque a rege cathedram honoris</EM> {<FONT SIZE="-1"><EM>Eccli</EM>. VII
4</FONT>}, subdendo auctor quomodo res Dei, idest Ecclesie, debent esse sponse bonitatis, idest debet
conferri hominibus, non ratione potentie vel nobilitatis, sed ratione virtutis et scientie, unde de hoc in
quadam <EM>Lege</EM> dicitur: <EM>Nemo gradum sacerdotii pretii venalitate mercetur quantum quisque
mereatur non quantum dare sufficiat extimetur</EM> {<FONT SIZE="-1"><EM>Corp. Iur. Civil., Codex repetite praelectionis </EM>I iii 30</FONT>}, et
Apostolus, <EM>Ad Ebreos</EM> capitulo v+o~, ad idem etiam inquit: <EM>Nec quisquam sumat sibi honorem, sed
qui vocatur a Deo tanquam Aaron</EM> {<FONT SIZE="-1"><EM>Ep. Hebr.</EM> V 4</FONT>}, qui ostensus est dignus sacerdotio per virgam que
floruit, et similiter adulterine quasi fiunt ecclesiastice prebende.  Nam symoniacus procurat quod
Ecclesia, que est sponsa Dei, concipiat filios non legiptimos et nutriat, sed adulterinos.  Nam clericus, ut
sit legiptimus filius Ecclesie, debet ipsam optinere scientia, virtute et honestate, alius adulterinus erit, et
exclusus ab hereditate paterna, idest a regno Dei.</P>

<BR WP="BR1"><BR WP="BR2">
<P>	<STRONG>13-21.</STRONG>  Post hec auctor, describendo formam pene horum symoniacorum, dicit quomodo sunt
in foraminibus lapideis rotundis, ut sunt illa quattuor que sunt in baptistero sancti Iohanni Florentie circa
fontem generalis baptismi, ut loca baptizantium, unum quorum auctor hic dicit se iam rupisse ut liberaret
quendam ibi suffocantem.  Et quia aliqui tunc molesti de hoc fuerunt contra eum, putantes ipsum hoc
fecisse pompatice, potius quam dicta debita ratione, dicit quod ille idem qui sic evasit, sit testis in hoc
de tali suo mortali casu contra illos.</P>

<BR WP="BR1"><BR WP="BR2">
<P>	<STRONG>22-27.</STRONG>  Ita cum capite infra et pedibus supra, ardentibus eorum plantis, ut dicit textus hic, et
quomodo inde casuri sunt in scissuras dictorum sassorum deorsum, in quo auctor talem includit
allegoriam, videlicet quod clerici, delecti ministri Dei in hoc mundo, si occulos mentis, quos deberent
erigere ad celestia, hic cupiditate et avaritia ad terrena bona mundana inclinant, possunt vere dici esse
summersos deorsum, ut dicit hic textus, unde Apostolus, <EM>Ad Colossenses</EM> iii+o~ capitulo, ad idem
respiciens, sic ait: <EM>Sapite que sursum sunt, non que sub terra.  Mortui enim estis et vita vestra
abscondita est</EM> {<FONT SIZE="-1"><EM>Ep. Col</EM>. III 2</FONT>}, et <EM>Ysaie</EM> capitulo ii+o~ dicitur: <EM>In die illa proiciet homo ydola argenti
sui et simulacra auri sui,  que fecerant sibi ut adorarent talpas et vespertiliones, et ingrederentur
scissuras petrarum et in cavernis saxorum a facie formidinis Domini</EM> {<FONT SIZE="-1"><EM>Is</EM>. II 20-1</FONT>}; facit etiam illud
<EM>Ezechielis</EM> vii+o~ capitulo ibi: <EM>Et ymagines abominationum suarum et simulacrorum fecerunt ex
auro et argento</EM> {<FONT SIZE="-1"><EM>Hiez</EM>. VII 20</FONT>}, et in <EM>Ecclesiastico</EM> capitulo ii+o~ dicitur: <EM>Ve peccatori ingredienti
terram duabus viis</EM> {<FONT SIZE="-1"><EM>Eccli</EM>. II 14</FONT>}, ut facit symoniacus qui vult pariter servire Deo et mamone.  In
incendio de quo hic in textu dicitur dictarum planctarum, allegorizari potest ardor cupiditatis clericorum
in hoc mundo viventium, quem deberent suppeditare et conculcare, et ipse eum elevant in amore suo et
affectu.  Ad quod facit quod legitur in <EM>Levitico</EM> capitulo x+o~, scilicet quod Deus misit ignem celestem
in eo loco ubi sacerdotes offerre debebant, ex eo quod <EM>Nabab et Abin, filii Aron, acceptis turibulis,
imposuerunt ignem et incensum desuper offerentes coram Deo ignem alienum, et, egressus ignis,
devoravit eos</EM> {<FONT SIZE="-1"><EM>Lev</EM>. X 1-2</FONT>}.  Ignis missus de celo amorem Dei designat, que pure offere deberent
sacerdotes; alienus ignis, ignis cupiditatis est, unde symoniaci figurati sunt in illis vigintiquinque viris quos
vidit Ezechiel, habentem dorsum ad templum. <EM> Nam symonia</EM>, dicit ibi <EM>Glosa</EM>, <EM>supplantat caput
hominis in obscuro, idest in privatione ignis Spiritus Sancti</EM>,<EM> et plantas pedum illuminat igne
cupiditatis</EM> {<FONT SIZE="-1"><EM>Decr. Grat. </EM>XXIX 1</FONT>}, quod optime conformatur ad allegoriam premissam.  Ad hoc facit
etiam quod ait Augustinus, dicens: <EM>Sicut eunucus fuit qui Iosep comparavit, ita qui gratiam
mercatur, vivum semen non habet siccis genitalibus, unde ignis sacrificii, qui per septuaginta
annos Babilonice captivitatis sub aqua vixerat, extinctus est Antiocho vendenti Iasoni
sacerdotium</EM> {<FONT SIZE="-1"><EM>Decr. Grat.</EM> XXIX 1</FONT>}, et sic ostenditur ignem Spiritus Sancti non lucere in sacramentis
symoniacorum.</P>

<BR WP="BR1"><BR WP="BR2">
<P>	<STRONG>70-117.</STRONG>  Post hec auctor fingit se reperire umbram ibi pape Nicolai tertii de Ursinis in dicto
loco, quam inducit sibi ad dicendum de papa Bonifacio viii+o~ quomodo, sua deceptione, induxit
papam Celestinum ad renumptiandum papatui, ex quo ipse inde accepit pulcram dominam [vv.52-56],
scilicet Ecclesiam, et ita papa existens taliter egit quod captus est et dolore mortuus, ut scribam infra in
<EM>Purgatorio</EM> in capitulo xx+o~.  Item dicit quomodo ipse Nicolaus vere fuit filius urse, scilicet ex eo
quod tali animali vitium cupiditatis ascribitur, nam sugit sibi plantas pedum in lustra sua multotiens pro
alimento, ut fecit ipse Nicolaus pascendo se de infimis bonis terrenis supplantandis ab ipso in hoc
mundo, unde merito in alio sicut in plantis cruciatur.  Et hoc fecit causa elevandi eius agnatos, sive
Ursinos, non respiciendo quod scribit Apostolus, <EM>Ad Hebreos</EM> primo capitulo dicens: <EM>Melchisedech
rex, sacerdos Dei sine patre et matre et sine genealogia</EM>, ubi <EM>Glosa</EM> ait: <EM>Non fecit mentionem de
hiis ad ostendendum carnalem amorem consanguineorum longe debere esse a sacerdotibus</EM> {<FONT SIZE="-1"><EM>Ep.
Hebr.</EM> I 3 e <EM>Gl</EM>. rel.</FONT>}, unde invenitur papam Alexandrum cognoscentem hec nec servantem una die dixisse:
<EM>"Deus abstulit nobis filios et diabolus dedit nepotes"</EM>, predicendo dicta umbra de papa Clemente
v+o~, dissolutissimo, ut dicitur hic in textu, et quomodo comparandus fuit supradicto Iasoni, ementi ab
Antioco rege summum sacerdotium, ut scribitur in secundo <EM>Machabeorum</EM> {<FONT SIZE="-1"><EM>II Macc.</EM> IV 7-26</FONT>}, ut ipse
predictus Clemens a rege Francie, tangendo quomodo Christus nichil petit a Petro dando sibi claves nisi
<EM>Sequere me</EM>, ut habetur <EM>Mathei</EM> xvi+o~ {<FONT SIZE="-1"><EM>Matt</EM>. XVI 24</FONT>}, nec ipse Petrus et alii Apostoli a Mathia,
substituto loco Iude, tangendo quomodo ipse Nicolaus ausit contra Karolum regem Apulie in faciendo
sibi rebellari Sicilia ex eo quod recusavit facere parentela cum domo sua, ut petiit ipse papa, tangendo
hic auctor quod scribitur <EM>Apocalipsis</EM> xvii+o~ ibi: <EM>Veni et ostendam tibi dampnationem meretricis
que sedet super aquas cum qua fornicati sunt reges terre sedens super bestiam habentem capita
septem et cornua decem</EM> {<FONT SIZE="-1"><EM>Apoc</EM>. XVII 1-3</FONT>}, que prophetia Iohannis refferri debet Ecclesiam in quantum
pro prelatura accipiatur, que verba exponam infra in <EM>Purgatorio</EM>, in capitulo penultimo, ubi auctor de
hoc plenius tractat, equiparando in hos symoniacos ydolatris iuxta illud <EM>Osee</EM> viii+o~ capitulo ubi dicitur
contra dictos symoniacos: <EM>Ipsi regnaverunt et non ex me principes extiterunt et non cognovi:
argento suo et auro fecerunt ydola sibi</EM> {<FONT SIZE="-1"><EM>Os. </EM>VIII 4</FONT>}, unde et Gregorius, in <EM>Registro</EM>: <EM>Cum omnis
avaritia ydolorum sit servitus, maxime in dandis ecclesiasticis honoribus, qui hoc facit
infidelitatis perditioni se subicit</EM> {<FONT SIZE="-1"><EM>Decr. Grat.</EM> II C. I q. I c. xx</FONT>}, exclamando ultimo hic auctor contra
Constantinum, ut dicit textus, in eo quod, ut scribitur in <EM>Decretis</EM>: <EM>Coronam et omnem regiam
dignitatem in urbe Roma et Ytalia et in partibus occidentalibus apostolico concessit</EM> {<FONT SIZE="-1"><EM>Decr. Grat.</EM>  I
D. XCVI c. xiii</FONT>}.</P>
