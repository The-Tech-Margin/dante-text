<P>	<STRONG>Proemio.  Taciti, soli, sanza compagnia</STRONG>.  In hoc xxiii+o~ capitulo auctor duo facit: primo
continuat se ad proxime precedentia usque ibi: <STRONG>Quivi trovamo una gente depinta</STRONG> {v. 58}, inde usque
ad finem huius capituli dicit de {sexta}<FONT SIZE="+1"><SUP> </SUP></FONT>bulgia.</P>

<BR WP="BR1"><BR WP="BR2">
<P>	<STRONG>4-9.</STRONG>  Continuat se auctor, dico, ostendendo quod non solum dicti officiales dicendi sunt
baraterii, sed etiam illi viles et lusores quos vocamus ribaldos et barattos, qui pleni sunt omnibus fallaciis
et deceptionibus, de quibus allegorice sensit Ysopus in illa sua fabula <EM>De Mure et Rana </EM>quam tangit hic
auctor, quod ostendit ipse auctor dum dicit quod non magis parificantur in effectu hec duo vulgaria
verba -- diversa tamen in vocabulis, scilicet <STRONG>mo</STRONG> et <STRONG>issa</STRONG>: nam ambo important hoc adverbium temporis
'nunc', licet lumbardi illud proferent per <STRONG>mo</STRONG>, et luccenses per <STRONG>issa</STRONG> -- quam hec ficta rissa scripta per
auctorem supra in precedenti capitulo cum dicta fabula Ysopi, si bene copulantur earum principia, idest
licterales sensu et fines, idest allegorici et morales, cum ambo scripserint hoc ad nostram moralitatem ut
precaveamus nobis a talibus baratantibus alios decipientibus ita, unde idem Ysopus de eis sic ibi subicit:
<EM>Omne genus pestis superat mens dissona verbis / cum sentes animi florida lingua polit</EM> {<FONT SIZE="-1">Aesop., <EM>De
mure et rana</EM> 3-4</FONT>}.</P>

<BR WP="BR1"><BR WP="BR2">
<P>	<STRONG>58-66.</STRONG>  Modo veniamus ad secundam partem predictam, in qua auctor de {sexta} bulgia dicit,
in qua fingit puniri animas ypocritarum sub talibus ponderibus auratis exterius et plumbeis interius, ut
dicit hic textus, in quo auctor vult tangere de natura talis vitii, qui est ut in homine virtutem et sanctitatem
extra promat, in qua interius vitiositas est, unde ypocresia ita diffinitur: <EM>Ypocresia est occulti vitii
callida palliatio, et dicitur ab 'epi' quod est 'supra' et 'crisis' quod est 'aurum'</EM> {<FONT SIZE="-1">Hug. Pis., <EM>Deriv</EM>. s.
v. 'ypocrita'</FONT>}; unde Gregorius ait, super illis verbis <EM>Iob</EM>: <EM>Erunt radii solis et sternent sibi aurum quasi
lutum </EM>{<FONT SIZE="-1"><EM>Iob</EM> XLI 21</FONT>}: <EM>Per aurum designantur ypocrete qui quasi deaurati sunt et in superficie
videntur habere virtutes nec habent, et cum deteguntur quod videbatur aurum in lutum sternitur</EM>
{<FONT SIZE="-1">Greg. Magn., <EM>Moral</EM>. XXXIV xxv 29</FONT>}, de quibus etiam <EM>Mathei</EM> xxiii+o~ dicitur: <EM>Ve vobis, scribe et
pharisei ypocrite, qui similes estis sepulcris dealbatis, que extra speciosa videntur, intus plena
sunt turpitudine</EM> {<FONT SIZE="-1"><EM>Matt</EM>. XXIII 27</FONT>}, et Tullius, <EM>De Officiis</EM>: <EM>Totius iniustitie nulla capitalior quam
eorum qui, cum maxime fallunt, id agunt, ut boni viri esse videantur</EM> {<FONT SIZE="-1">Cic., <EM>Off</EM>. I 41</FONT>}, quare vide cur
auctor fingat tales umbras cum talibus cappis ire gravioribus illis quas imperator Federicus faciebat indui
reos crimine lese maiestatis, que erant plumbee et fundebantur iuxta ignem circumpositum cum carne et
ossibus dictorum talium malefactorum.</P>

<BR WP="BR1"><BR WP="BR2">
<P>	<STRONG>103-108.</STRONG>  Et hoc est quod tangit auctor hic dum dicit quod Federicus ponebat tales cappas de
paleis respectu istarum, subaudi fingendo inter tales auctor se reperire umbram domini Catalani de
Catalanis et domini Lodoringhi de Andalo de Bononia fratrum gaudentium, qui ambo simul ex eo quod
dictus dominus Catalanus erat Guelfus et dictus dominus Lodoringhus Ghibellinus, electi fuerunt per
Ghibellinos et Guelfos de Florentia in eorum rectores, qui ita se gesserunt quod eorum tempore expulsi
sunt Uberti cum sua parte Ghibellina de civitate Florentie et devastate sunt eorum domus qui erant in
vico ibi qui dicitur Gardinghus.</P>

<BR WP="BR1"><BR WP="BR2">
<P>	<STRONG>121-126.</STRONG>  Item fingit ibi eam umbram Cayphe et Anne olim pontificum Iudeorum ita stratas in
cruce, ut dicit hic in textu, qui Cayphas consuluit Christum debere occidi dicendo quod expediebat
unum mori pro populo {v. 117} ne tota gens periret {<FONT SIZE="-1">cf. <EM>Ioh</EM>. XI 51-2</FONT>}.  Alia per se hic patent. </P>
