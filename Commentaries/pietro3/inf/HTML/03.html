<P>	<STRONG>Proemio</STRONG>.   <STRONG>Per me si va ne la citt&agrave; dolente</STRONG>.  Auctor in hoc tertio capitulo tria principaliter
facit: nam primo exordium suum<FONT SIZE="+1"><SUB> </SUB></FONT>ponit ad introitum primum <EM>Inferni</EM> usque ibi: <STRONG>Et io ch'avea d'error la
testa cinta</STRONG> {v. 31}; ibi incipit dicere de animabus captivorum, procedendo usque ibi: <STRONG>E poi ch'a
riguardar oltre mi dedi</STRONG> {v. 70}; ibi incohat dicendum de primo flumine Inferni, procedendo usque ad
finem huius capituli.</P>

<BR WP="BR1"><BR WP="BR2">
<P>	<STRONG>1-30.</STRONG>  Ad primum auctor, cum Virgilio se fingit devenisse ad illam portam mistici Inferni, -- de
qua <EM>Mathei</EM> capitulo vii+o~, dicitur ibi: <EM>Intrate per portam angustam, quia lata porta ducit ad
perditionem</EM> {<EM>Matth</EM>. VII 13}, et per Virgilium in vi+o~ dicentem: <EM>Tres Anchisiades, faciles
descensus Averni: / noctes atque dies patet atri ianua Ditis</EM> {Verg., <EM>Aen</EM>. VI 126-7}, et per
Statium dicentem: <EM>Trenaree limen petit inremeabile porte</EM> {Stat., <EM>Theb</EM>. I 96},  -- et vidisse super
eam hoc epitaphium scriptum continens hec verba: per me itur in civitatem dolentem, -- hoc est in
collectionem hominum in hoc mundo vitiose viventium allegorice loquendo.  <EM>Nam</EM>, ait Augustinus in
xiv+o~ <EM>De Civitate Dei</EM>, loquens circa talia et in tali sensu, <EM>in genere humano societates</EM>, idest
collectiones, <EM>tanquam civitates fecerunt amores duo: terrenam amor sui, celestem amor Dei</EM>
{Aug., <EM>Civ. Dei</EM> XIV 28}, -- item in ecternum dolorem: hoc referri debet ad essentialem Infernum, --
iuxta illud Evangelicum: <EM>Ite maledicti in ignem eternum</EM> {<EM>Matt</EM>. XXV 41}, -- et Psalmista, etiam in
hoc considerative dixit: <EM>Dolores Inferi circumdederunt me</EM> {<EM>Ps</EM>. XVII 6}, -- item in perditam gentem:
hoc ad utrumque Infernum potest referri, ad quod <EM>Psalmista</EM>: <EM>Ne perdas cum impiis Deus animam
meam et cum viris sanguinum vitam meam</EM> {<EM>Ps</EM>. XXV 9}.  Item continebatur in eo epitaphio etiam
quomodo deitas, Pater, Filius et Spiritus Sanctus illam portam fecit ante creationem mortalium et
corruptibilium rerum, sed cum ipsis ecternis rebus instituta est, exigente iustitia pene Luciferi et suorum
complicum ruentium immediate in ipsum Infernum facto celo et terra.  Augustinus, <EM>Super Genesi</EM> ait:
<EM>Non frustra putari potest ab initio temporis diabolum superbia cecidisse</EM> {Aug., <EM>Gen. Litt.</EM> XI xvi
21}, et sic bene sequitur quod durabit in ecternum dicta porta, ut dicitur hic in textu, ad quod dicitur
<EM>Ysaie</EM> v+o~ capitulo: <EM>Propterea dilatavit animam suam Infernus et<FONT SIZE="+1"><SUB> </SUB></EM></FONT><EM>aperuit os suum</EM> <EM>absque ullo
termino</EM> {<EM>Is</EM>. V 14}.  Ultimo dicit dictum epitaphium quod intrantes per eam portam dimictant omnes
spem exeundi eam: hoc referas ad essentialem Infernum, ad quod respiciens, <EM>Iob</EM> capitulo x+o~ ait:
<EM>Antequam vadam et non revertar ad terram tenebrosam et opertam caliginem mortis</EM> {<EM>Iob</EM> X
21}, inducendo inde auctor Virgilium ad dicendum sibi quomodo videbit ibi gentem que perdidit bonum
intellectum, idest Deum, in quo consistit beatitudo, que dicitur bonum predictum intellectus, secundum
Phylosophum in iii+o~ <EM>De Anima</EM> {Arist., <EM>Anim</EM>. III vi 430b 27-9}, et in vi+o~ <EM>Ethicorum</EM> dicit quod
<EM>Bonum intellectus est verum seu veritas</EM> {Thom., <EM>Eth. exp.</EM> VI iii 1143}, que secundum Thomam
dicitur <EM>Adequatio intellectus ad rem</EM> {Thom., <EM>Theol</EM>. I xvi 1}, et secundum hoc ultimum debet referri
quod dicitur hic in textu ad gentem vitiosas in hoc mundo existentem, ut in Inferno quodam, tali lumine
intellectus obscuratam, ut supra dictum est, faciens inde auctor operationem de revolutione pulverulenta
illius venti, qui dicitur 'turbo' ad tumultum illius aeris infernalis sine tempore tincti nocturna nigredine.  Et
dicit sine tempore ad differentiam aeris huius nostri mundi qui ad tempus tingitur obscuritate noctis et ad
tempus clarescit diurnitate solis quasi includat quod semper ibi est nox et obscuritas sine tempore, idest
sine aliquo intervallo diurni temporis, et ex hoc scribit Virgilius in vi+o~ {cf. Verg., <EM>Aen</EM>. VI 253-316};
quod Greci vocarevunt Avernum, quod interpretatur 'sine tempore', et hoc quantum ad primum. </P>

<BR WP="BR1"><BR WP="BR2">
<P>	<STRONG>34-60.</STRONG>  Ad secundum veniamus premictendum iterum quod scripsi supra in prohemio huius
comenti, quomodo scilicet iste auctor sub tipo Paradisi scribere intendit de statu viventium in hoc
mundo virtuose continue, et sub typo Purgatorii de statu illorum qui, cognita per gratiam Dei vilitate
humane voluptuose vite ab ea quasi se purgando deverterunt, et virtuose vite se dederunt, ac sub tipo
Inferni de statu viventium in hoc mundo in totum actualiter vitiose.  Verum quia illi quos in hoc mundo
captivos vocamus propter eorum ignaviam et pusillanimitatem et miseriam non possunt dici virtuosi nec,
dimissis vitiis, virtutibus inherere; nam actualiter vitiosi merito non possunt<FONT SIZE="+1"><SUB> </SUB></FONT>fingi esse in celo nec in
Purgatorio nec in Inferno; igitur auctor eos, ita separatos, ponit extra Infernum puniri et cruciari stimulis
et acculeis vespium et muscarum, in quibus auctor allegorice demonstrare vult solum miserrimos motus
et operationes eorum pusillanimes, contra quos dicitur in <EM>Ecclesiastico</EM> capitulo vii+o~: <EM>Noli esse
pusillanimis in anima tua</EM> {<EM>Eccli</EM>. VII 9}; quos tales captivos auctor dicit etiam hic nunquam fuisse
vivos, moraliter loquendo, de quibus ad idem <EM>Psalmista</EM> inquit: <EM>Deleantur de libro viventium, et cum
iustis non scribantur</EM> {<EM>Ps</EM>. LXVIII 29}, et etiam forte Seneca ad hoc respexit, in prima <EM>Epistula ad
Lucilium</EM>, dum dicit: <EM>Maxima pars vite labitur male agentibus, magna nichil agentibus, tota aliud
agentibus</EM> {Sen., <EM>Ep. Lucil.</EM> I 1}, pro quibus istis ultimis intellexit de huiusmodi hominibus captivis qui
non possunt in hoc mundo vere dici non aliquid operari, ut negligentes, nec male actualiter operari sed in
suis miseris operibus semper ut mortui vivere in hoc mundo.  Et ex hoc dicit hic auctor in persona
Virgilii quod anime dictorum captivorum unite sunt cum illis angelis qui non fuerunt boni nec mali
tenendo cum Deo vel cum Lucifero, quos Ugo de Sancto Victore dicit puniri etiam extra Infernum in
loco et aere caliginoso {cf. Hug. Vict., <EM>Summ</EM>. <EM>Sent</EM>. II 4}, inter quos auctor fingit se vidisse umbram
illius qui quadam pusillanimitate ut vilis renuit papatum, scilicet is fuit papa Celestinus Quintus, ut quidam
dicunt, sive imperium, si fuit Deuclitianus qui, illud existens, etiam imperator, ut scribit Eutropius {Eutr.,
<EM>Brev</EM>. <EM>Urb</EM>. IX 28}, dimissit, et hec quantum ad secundum.  </P>

<BR WP="BR1"><BR WP="BR2">
<P>	<STRONG>70-136.</STRONG>  Venio ad tertium dictum huius auctoris fingentis ita se devenisse cum Virgilio ad hoc
flumen Acherontis primum infernale ut Eneas cum Sibilla, de quo in tali passu ipse Virgilius in vi+o~ sui
<EM>Eneidos</EM>, quem auctor hic ad licteram sequitur, ita ait: <EM>Hinc via Tartarei que fert Acherontis ad
undas. / Portitor has horrendas aquas et flumina servat / terribili squalore Charon, cui plurima
mente / canities inculta iacet, stant lumina flamme. / Ipse ratem compto subigit velisque
ministrat /<FONT SIZE="+1"><SUB> </SUB></EM></FONT><EM>et ferruginea subvectat corpora cymba, / iam senior, sed cruda deo viridisque
senectus. / Hunc omnis turba ad ripas effusa ruebat / quam multa in silvis autumpni frigore
primo / lapsa cadunt folia</EM> etc. {Virg., <EM>Aen</EM>. VI 295, 298-300, 302-5, 309-10}.  Quam
comparationem facit etiam hic auctor, cui conformantur illa verba <EM>Ecclesiastici</EM> capitulo xiiii+o~: <EM>Sicut
folia in arbore alia generantur et alia cadunt, sic generatio carnis et sanguinis</EM> {cf. <EM>Eccli</EM>. XIV 28-9}.  Et subdit Virgilius: <EM>Stabant orantes primi transmictere cursum / tendebantque manus ripe
ulterioris amore. / Nauta sed tristis nunc hos nunc accipit illos</EM>, et subdit: <EM>Sic prior aggreditur
dictis atque increpat ultro: / "quisquis es, armatus qui nostra ad flumina tendis, / fare age, quid
nominas, iam istic et comprime gressum. / Umbrarum hic locus est, sompni noctisque sopori: /
corpora viva nephas Stigia nactare carina". / Quem contra breviter fata est Anfrixia vates; /
"nullo hic insidie"</EM> ecc., et subdit ille admirans: <EM>Ceruleam advertit puppim ripeque propinquat. /
Inde alias animas, que per iuga longa sedebant, /  deturbat laxatque ferox; simul accipit alveo /
ingentem Eneam. Gemuit sub pondere cimba / subtilis et multam accepit rimosa paludem. /
Tandem trans fluvium incolumes vatemque virumque / informi limo glaucaque exponit in ulva</EM>
{Verg., <EM>Aen</EM>. VI 313-5, 387-91, 398-9, 410-6}.  Que carmina pro se declarant ad licteram carmina
satis huius tertie et ultime partis presentis capituli; quare restat allegorizare solummodo ipsa, unde
prenotandum est quod hoc primum infernale flumen Acheron interpretatur 'sine gaudio', de quo sic ait
Macrobius: <EM>Acherontem quicquid fecisse dixisseve usque ad tristitiam humane varietatis more</EM>
etc. {Macr., <EM>Somn. Scip. comm.</EM> I x 11}. <FONT SIZE="+1"><SUP> </SUP></FONT>Quidam vero dicunt Acheron interpretari 'sine gratia',
quod in idem recidit, et allegorice hoc primum flumen infernale debet accipi hoc pro primo nostro
inclinabili fluxu ad voluptates mondanas in adolescentia incipiente nos prius ducere ad Infernum, idest ad
statum infimum vitiorum, immemores Dei, ad hoc <EM>Psalmista</EM> ait: <EM>Convertantur<FONT SIZE="+1"><SUB> </SUB></EM></FONT><EM>peccatores in
Infernum, omnes gentes que obliviscuntur Deum</EM> {<EM>Ps</EM>. IX 18}.  De quibus talibus ita labentibus ad
dictum statum voluptuosum per hoc tale figuratum flumen ut ad Infernum in hoc mondo tangit Seneca
<EM>Ad Lucilium</EM> dicens: <EM>Ceteri, eorum more que fluminibus natant, non eunt sed feruntur; ex quibus
alia levior unda detinuit, ac molius vexit, alia vehementior rapuit, alia proxime ripe cursu
languescente deposuit, ita dico precipiti voluptati voluntas ad dolorem vergit</EM> {Sen., <EM>Ep. Lucil</EM>.
XXIII 8}.  Ad quam allegoriam facit quod ait <EM>Psalmista</EM> dicens: <EM>Vox Domini super aquas multas</EM>,
super quibus verbis dicit <EM>Glosa</EM>: <EM>Idest super illos qui in fluxu huius seculi sunt</EM> {<EM>Ps</EM>. XXVIII 3 e <EM>Gl</EM>.
rel.}.  Caron enim, nauta huius talis fluminis, interpretatur 'tempus': nam dicitur Caron 'quasi Cronum',
quod 'tempus' interpretatur, quod quidem tempus nos vehit per discursus mundi huius ut nauta quidam
et malorum animas tandem ad Infernum de hac vita transportat, ut resultat ex premissis Virgilii et
auctoris versibus, et ex illis Ovidii dicentis in xv+o~: <EM>Ipsa quoque assiduo volvuntur tempora motu, /
non secus ac flumen, neque enim consistere flumen, / nec levis aura potest, sed ut unda impellitur
unda, / tempora sic fugiunt pariter pariterque sequuntur</EM> {Ov., <EM>Met</EM>. XV 179-81, 183}, et ex illis
verbis Senece dicentis <EM>Ad Lucilium</EM>: <EM>Corpora nostra labuntur more fluminis, nam quicquid vides
currit cum tempore</EM> {Sen., <EM>Ep. Lucil</EM>. LVIII 22}, modo quia hominem in hoc mundo viventem
corporaliter et virtuose non tempus sed potius gratia transducere habet ad cognitionem vilipendendarum
rerum huius seculi ut ad quendam Infernum, ideo inducit auctor dictum Caronem sub dicto significatu
conqueri de eius tali transitu ut persone viventis, subaudi virtuose, et quia ad hec talia speculative
contemplanda venitur, fingit se de una ad aliam dicti fluminis dormiendo auctor fuisse ita translatum ibi
per dictum Caronem.</P>
