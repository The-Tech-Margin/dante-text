<P>	<STRONG>Proemio.  Nel mezzo del camin di nostra vita</STRONG> etc.  Hoc primum capitulum, subtiliter
intuendo, respicit quasi ut exordium generale et totale premissum poema de quo dicturi sumus, et per
consequens eius tres libros ut principales eius partes, ideoque ipsum in tres principales partes
dividamus.  Nam in prima auctor materiam sibi parat et causam summit ad scribendum allegorice de
voluptuosa humana vita ut de ficto Inferno quodam principaliter ac incidenter, et secundario de vero et
essentiali loco infernali, et hec prima pars durat a principio huius primi capituli dicti usque ibi: <STRONG>Ma poi
ch'io fui al pi&egrave; d'un colle giunto</STRONG> {v.<FONT SIZE="-1"> 13</FONT>}; ibi secunda in qua ipse auctor etiam materiam sibi parat et
causam summit eodem modo ad scribendum de beata vita humana corporali, ut de Paradiso quodam,
et hec durat usque ibi: <STRONG>Mentre ch'io ruvinava in basso loco</STRONG> {v. <FONT SIZE="-1">61</FONT>}; ibi tertia et ultima in qua simili
modo materiam et causam sibi parat ad scribendum de vita illorum qui in hoc mundo, superveniente
gratia Dei, a ratione de vitiosa vita ad virtuosam disponuntur ut de Purgatorio quodam, et hec durat
usque ad finem; ad quarum premissam partem veniendo primam, cum qualiquali prefactione taliter
inchoamus.</P>

<BR WP="BR1"><BR WP="BR2">
<P>	<STRONG>1-3.</STRONG>  Cum quidem in hoc mundo nascimur, ponimur ab ipsa natura in puro esse cum anima ut
tabula rasa in qua nichil est pictum, ut ait Phylosophus in iii+o~ <EM>De Anima</EM>: <EM>Ambulaturi per rectam
viam quam ipsa natura nobis parat </EM>{<FONT SIZE="-1">Arist., <EM>Anim</EM>. III x 433a 26-8</FONT>}, ut sic per eam ut peregrini euntes de
hoc mundo ut<FONT SIZE="+1"><SUB> </SUB></FONT>de hospitio quodam ad celum, ut ad nostram originalem patriam reddeamus.  De quo tali
instinctu nature ait ita Tullius, <EM>De Officiis</EM>: <EM>Sunt nobis virtutum innata initia, que si adolere liceret et
pateremur, nos ad beatitudinem cum divino munere ipsa natura perduceret</EM> {<FONT SIZE="-1">Cic., <EM>Tusc</EM>. III i 1</FONT>}.  Ad
hoc Seneca etiam ait: <EM>Virtus secundum naturam est, vitia vero inimica et infesta</EM> {<FONT SIZE="-1">Sen., <EM>Ep. Lucil. </EM>IX
8</FONT>}.  De premissa tali peregrinatione ait Apostolus, ii+o~ <EM>Ad Corinthios</EM> v+o~ capitulo, dicens: <EM>Dum
sumus in corpore, peregrinamur ad Deum</EM> {<FONT SIZE="-1"><EM>II Ep. Cor</EM>. V 6</FONT>}, et Psalmista: <EM>Ne sileas, quoniam advena
ego sum apud te et peregrinus</EM>, et alibi: <EM>Cantabiles michi erant iustificationes tue in loco
peregrinationis</EM> {<FONT SIZE="-1"><EM>Ps</EM>. XXXVIII 13 e Ps. CXVIII 54</FONT>}, et idem Tullius in libro <EM>De Immortalitate Anime</EM> ait:
<EM>Homo de hac vita</EM> <EM>discedet tanquam de hospitio, non tanquam ex domo: commorandi enim
natura, non inhabitandi nobis hic diversorium dedit</EM> {<FONT SIZE="-1">Cic., <EM>Senect</EM>. XXIII 84</FONT>}.   De dicta etiam origine
nostra celesti ait Virgilius in vi+o~ loquendo de animabus nostris sic: <EM>Igneus est illis vigor et celestis
origo</EM> {<FONT SIZE="-1">Verg., <EM>Aen</EM>. VI 730</FONT>}.  Et Macrobius, super<EM> Somnio Scipionis</EM>: <EM>Anima dum corpore utitur hec est
eius perfecta sapientia, ut unde orta sit recognoscat, scilicet de celo, ex quo dicit quod in delfico
templo Apollinis scriptum erat, ut quisque cognosceret se ipsum, idest suam originem</EM> {<FONT SIZE="-1">Macr.,
<EM>Somn. Scip</EM>. <EM>comm</EM>. I ix 1</FONT>}.  Modo vult auctor fingere seu ponere se processisse in dicta recta via in prima
parte eius vite, que dicitur pueritia seu impubescentia, durans usque ad xiv annum completum in mare, in
femina vero usque ad xii annum completum, ut mundatus a maculis vitiorum.  At cum intravit secundam
partem eius vite, que 'adolescentia' dicitur, durantem usque ad xxv annum completum, in qua, ut
plurimum, primo lascivi efficimur et vitiosi deviant ab ipsa recta via, ut fecit Augustinus dicens in suo
libro <EM>Confessionum</EM>: <EM>Defluxi ego a te et erravi Deus meus, nimis devius a stabilitate tua in
adolescentia mea</EM> {<FONT SIZE="-1">Aug., <EM>Conf</EM>. II x 18</FONT>}.  Que primo, ut dixi, illa etas est que prona est in malum, ut
dicitur <EM>Genesis</EM> viii+o~ capitulo, ibi: <EM>Omnis etas ab adolescentia prona est in malum</EM> {<FONT SIZE="-1"><EM>Gen</EM>. VIII 21</FONT>},
ad quod respiciens Salamon etiam ait, <EM>Ecclesiastes</EM> viiii+o~, dicens: <EM>Nemo novit finem suum, sed
sicut pisces capiuntur<FONT SIZE="+1"><SUB> </SUB></EM></FONT><EM>hamo, sic homines tempore malo</EM> {<FONT SIZE="-1"><EM>Eccl</EM>. IX 12</FONT>}, idest in dicta adolescentia.  Et
quod hec fuerit intentio auctoris ipse idem declarat dicendo infra in capitulo xv+o~, loquens cum ser
Brunetto Latino, scilicet quomodo quedam vallis deviatio fuit eius antequam eius etas esset plena; nam
plena dicitur in xxv+o~ anno secundum leges, per quam deviationem subdit auctor hic quod reperiit se
in quadam obscura silva in medio camini nostre vite.  Ad quorum duorum dictorum allegoriam
declarandam, notandum est quod secundum equiparationem que fit de maiori mundo ad minorem, ut
facit iste auctor infra in capitulo xiiii+o~ et ibi scribam, etates hominis sunt quinque, scilicet
impubescentia, seu pueritia, que vadit usque ad xiiii annum, ut supra dixi, item adolescentia, procedens
usque ad xxv annum; tertia dicitur iuventus, et hec procedit usque ad l annum; quarta dicitur senioritas,
et hec a quinquaginta annis predictis vadit usque ad lxx annum; ibi incipit quinta, scilicet senectus, que
vadit usque ad finem longe vite (licet per aliquos alios scribatur quod sint sex dicte etates).  Et sic
sequitur quod regulariter dimidium nostre vite sit in xxxv+o~ anno, secundum predictam primam
opinionem auctoris, in quo quidem dimidio nostri temporis homines descendentes arcum suorum
annorum, ut dicit infra in <EM>Purgatorio</EM> in capitulo xiii+o~ umbra domine Sapie de se loquendo, ut
plurimum incipiunt de suo statu cogitare et retrahere se a vitiis et illa cognoscere.  Nam usque ad dictum
dimidium vigor humanus ascendens et vagus de talibus non curat, et ideo merito rogabat Psalmista
Deum dicens: <EM>Ne revoces me in dimidio dierum meorum</EM> {<FONT SIZE="-1"><EM>Ps</EM>. CI 25</FONT>}, quasi dicat: cum tunc incipiam
ad bonum intendere.  Et alibi: <EM>Ego dixi: in dimidio dierum meorum vadam ad portas Inferi; quesivi
residuum annorum meorum</EM> {<FONT SIZE="-1"><EM>Is</EM>. XXXVIII 10</FONT>}; et Apostolus, v+o~ <EM>Ad Ephesinos</EM>, ad idem ait: <EM>Videte,
fratres, quomodo ambuletis: non quasi insipientes sed ut sapientes redimentes tempus quoniam
dies mali sunt</EM> {<FONT SIZE="-1"><EM>Ep. Eph</EM>. V 15-6</FONT>}.  Quo tali intellectu motus est ipse auctor ad fingendum se in dicto
dimidio vite nostre statum<FONT SIZE="+1"><SUB> </SUB></FONT>voluptuosum huius mundi in quo erat adhuc qui usque tunc iussus erat sibi
quedam amenitas, primo incepisse cognoscere fore obscuram silvam allegorice loquendo, et merito
attento eo, quod ait Dominus, <EM>Luce</EM> capitulo viii+o~, dum exponit ibi quod per allegoricas parabolas
dixerat de semine cadente inter spinas dicendo: <EM>Hii sunt qui audiunt verbum Dei et a sollicitudinibus
et divitiis et voluptatibus vite euntes suffocantur et non referunt fructum</EM> {<FONT SIZE="-1"><EM>Luc</EM>. VIII 14</FONT>}.  Et <EM>Osee</EM>
ii+o~ capitulo ipse propheta ait, loquens homini existenti in hoc mundo in statu predicto voluptuoso:
<EM>Sepiam viam tuam spinis</EM>, ubi dicit <EM>Glosa</EM>: <EM>'Spinis', idest punctionibus dolorum huius mundi</EM> {<FONT SIZE="-1"><EM>Os</EM>. II
6 e <EM>Gl</EM>. rel.</FONT>}, unde et Salamon, <EM>Proverbiorum</EM> xxxiii+o~, inquit: <EM>Iter impiorum quasi sepes spinarum,
via iustorum sine offendiculo est</EM> {<FONT SIZE="-1"><EM>Prov</EM>. XV 19</FONT>}, cum de natura silve sit spinas habere pugibiles.  Inde
in eo quod dicit quod erat obscura dicta talis mistica silva, alludit auctor verbis Salamonis dicentis,
<EM>Proverbiorum</EM> ii+o~ capitulo, loquendo de vitiosis hominibus pro quorum vita accipitur hec silva: <EM>Qui
relinquunt iter rectum ambulant per vias tenebrosas</EM> {<FONT SIZE="-1"><EM>Prov</EM>. II 13</FONT>}, et Zacharie prophete in <EM>Cantico</EM>
dicentis: <EM>Illuminare hiis qui in tenebris et in umbra mortis sedent ad dirigendos pedes nostros in
viam pacis</EM> {<FONT SIZE="-1"><EM>Luc</EM>. I 79</FONT>}, et Apostoli dicentis <EM>Ad Ephesinos</EM> iiii+o~ capitulo: <EM>Non ambuletis sicut gentes
in vanitate sensus sui, tenebris obscuratum habentes intellectum, propter ignorantiam que est
illis propter cecitatem cordis</EM> {<FONT SIZE="-1"><EM>Ep. Eph. </EM>IV 17-9</FONT>}.</P>

<BR WP="BR1"><BR WP="BR2">
<P>	<STRONG>5.</STRONG>  Item in eo quod dicit quod erat aspera et fortis dicta voluptuosa vita, ut silva quedam tenax,
alludit verbis illis Augustinus volendo dicere quomodo iam in tali statu fuerat ut in silva quadam intricata
dicentis: <EM>Suspirabam ligatus non ferro alieno, sed mea ferrea voluntate et de velle meo inimicus
catenam michi fecerat</EM> {<FONT SIZE="-1">Aug., <EM>Conf</EM>. VIII v 10</FONT>}.  Et sic expertum se dicit quod ait Salamon,
<EM>Proverbiorum</EM> capitulo v+o~, dicens ad idem propositum: <EM>Iniquitates sue capiunt impium, et
funibus peccatorum suorum quisque constringitur</EM> {<FONT SIZE="-1"><EM>Prov</EM>. V 22</FONT>}.</P>

<BR WP="BR1"><BR WP="BR2">
<P>	<STRONG>7-9.</STRONG>  Item dicit auctor hic<FONT SIZE="+1"><SUB> </SUB></FONT>quod dicta talis silva amara erat in tantum quod modico plus est mors:
in hoc primo alludit verbis Boetii dicentis de tali statu: <EM>Etiam homo carnalis unam amaritudinem
habet ex dilectione rerum mundanarum quas vehementer appetit, aliam ex defectu quem invenit
in usu earum</EM> {<FONT SIZE="-1">Boeth., <EM>Cons. Phil. </EM>II pr. i 7</FONT>}.  Secundario vult ostendere se nundum ita perfectum ipse
auctor tunc fuisse, quod gustando mortis non esset sibi amarior quam dictus voluptuosus status quod
quidem in perfecto homine minime esset.  De qua semiplena perfectione et plena, Apostolus ait <EM>Ad
Corinthios</EM>, xiii+o~ capitulo: <EM>Cum venerit quod perfectum est, evacuabitur quod ex parte est</EM> {<FONT SIZE="-1"><EM>I Ep.
Cor.</EM>  XIII 10</FONT>}.  Nam in quodam <EM>Decreto</EM> ex verbis Augustini dicitur: <EM>Ne quis arbitretur perfectum et
spiritualem hominem pro ista temporali vita, morte cuius sua vel alterius cuius non occiditur
anima, debere mentiri</EM> {<FONT SIZE="-1"><EM>Decr. Grat.</EM> II C. xxvi q. 2</FONT>}, vel dicit quod auctor hoc dixit illo respectu quo
Macrobius sic, super<EM> Sompnio Scipionis</EM>, ait: <EM>Non est precipitandus finis vite, cum adhuc
proficiscendi esse possit accessio</EM> {<FONT SIZE="-1">Macr., <EM>Somn. Scip. comm.</EM> I iii 2</FONT>}.  Nam in archanis disputationibus de
redditu anime fertur in hac vita delinquentes similes esse super equale solum cadentibus, quibus denuo
sine difficultate presto sit resurgere;  animas vero ex hac vita cum delictorum sordibus recedentes
equandas hiis qui ex alto precipiti delapsi sunt, unde nunquam facultas sit resurgendi, subdendo inde
auctor quod ut tractet de bono quod in dicta tali silva reperit, procedet ad dicendum ulterius in
premissis, ut reddat auditorem attentum.  Sed quod fuit illud bonum posset queri, et dico quod fuit
subita mutatio eius animi ita de malo in bonum, mediante gratia Dei et recognitione pravi eius statu, de
qua mutatione ut de magno bono etiam sic ait Seneca in {sexta} <EM>Epistula ad Lucilium</EM>, incipiens:
<EM>Intelligo, Lucille, non emendari me tantum sed transfigurari, nec hoc promicto iam autem spero,
nichil in me superesse quod mutandum sit.  Quidni quod multa habeam que debebunt colligi, que
extenuari, que attolli?  Et hoc ipsum argumentum est in melius translati animi, quod vitia sua
que</EM> <EM>adhuc ignorabat videt.  Quibusdam egris gratulatio sit cum se ipsos esse egros sensere.
Cuperem itaque tecum communicare tam subitam mutationem mei</EM> {<FONT SIZE="-1">Sen., <EM>Ep. Lucil. </EM>I vi 1-2</FONT>}.  Ad
quam mutationem facit quod dicitur <EM>Ysaie</EM> v+o~ capitulo: <EM>Ve, </EM>scilicet vobis,<EM> qui dicitis malum bonum
et bonum malum, ponentes tenebras lucem et lucem tenebras, et amarum dulce et dulce amarum</EM>
{<FONT SIZE="-1"><EM>Is</EM>. V 20</FONT>}.</P>

<BR WP="BR1"><BR WP="BR2">
<P>	<STRONG>10-12.</STRONG>  [D]e quibus talibus fuerat auctor ipse usque tunc dicendo se ipse auctor nescire referre
quomodo intravit dictam talem silvam, ita erat tunc plenus somno dum deviavit a dicta recta via ut
dictum est.  In hoc accipit somnum auctor pro vaga cogitatione mundana allegorice, unde Seneca, <EM>De
Formula Honestatis</EM>, inquit: <EM>Cogitationes vagas, vel ut somno similes, non recipies</EM> {<FONT SIZE="-1">Sen., <EM>Form. Hon.</EM>
II 7</FONT>}; ad hoc etiam ait <EM>Psalmista</EM> in persona cuiuslibet dictorum adolescentium dicens: <EM>Illumina,
Domine, occulos meos ut nunquam obdormiam in morte</EM> {<FONT SIZE="-1"><EM>Ps</EM>. XII 4</FONT>}, idest in vita vitiosa.  Ad hoc
potest redduci quod ait Boetius in iii+o~ dicens: <EM>Animus hominis, etsi caligante memoria, tamen
bonum suum repetit, sed velut ebrius, domum quo tramite revertatur, ignorat</EM> {<FONT SIZE="-1">Boeth., <EM>Cons</EM>. III pr.
ii 1</FONT>}, ad quod Salamon, <EM>Proverbiorum</EM> xx+o~ capitulo, etiam ait dicens: <EM>Considero vehecordem
iuvenem, qui transit per plateas iuxta angulum, et prope viam illius domus graditur in obscuro</EM>
{<FONT SIZE="-1"><EM>Prov</EM>. VII 7-8</FONT>}.  Et hoc quantum ad primam partem.</P>

<BR WP="BR1"><BR WP="BR2">
<P>	<STRONG>13-18.</STRONG>  Veniamus modo ad secundam partem, in qua auctor fingit se devenisse ad collem
quendam terminantem dictam silvestrem vallem illuminatum ita a sole, ut dicit textus.  Ad cuius
allegoriam clarius habendam, premictendum est quod Phylosophus, diffiniendo quid sit virtus, dicit in
sua <EM>Ethyca</EM> sic: <EM>Virtus est habitus electivus in medietate consistens</EM>, et alibi dicit quod est <EM>Medietas
duarum malitiarum</EM> {<FONT SIZE="-1">Arist., <EM>Eth</EM>. II vi 1106b 36 - 1107a 1 e II vii 1114a 3-7</FONT>}.  Item et Boetius dicit quod
virtutes medium tenent si vel ultra vel intra quam oporteat fiat a virtute disceditur {cf. <FONT SIZE="-1">Boeth., <EM>Cons. Phil.</EM>
II pr. iii 4</FONT>}.  Et Oratius: <EM>Virtus est medium vitiorum utrinque </EM>{<FONT SIZE="-1">Hor., <EM>Ep</EM>. I xviii 9</FONT>}, redactum ut puncto
medio qui est inter duo vitia contraria.<FONT SIZE="+1"><SUB> </SUB></FONT> Ex quo, volentes scribere tropologice, idest moraliter, qualiter
beatitudo virtutum in hoc mundo se habet ad vitia, dicunt quod se habet ut quoddam medium elevatum
a vitiis, ut a vallibus et infimis rebus circumdantibus eam.  Ergo enim Virgilius, volens de ea beatitudine
tali virtuali huius mundi sub dicto sensu scribere, fingit in vi+o~ ipsam ut ramum aureum elevatum a
nemorosis vallibus figurantibus dicta vitia, dicens ita in persona Sibille quid facere debeat Eneas volens
ad illam venire: <EM>Accipe que peragenda prius.  Latet arbore opaco /</EM> <EM>aureus et foliis et lento vimine
ramus, / Iunoni inferne dictus sacer; hunc tegit omnis / lucus et obscuris claudunt convallibus
umbre</EM> {<FONT SIZE="-1">Verg., <EM>Aen</EM>. VI 136-9</FONT>}.  Item etiam volentes scribere anagogice, idest spiritualiter, de ea, dicunt
talem beatitudinem virtutis ut eminentiam quandam fore ut montem, ut ecce Ambrosius, in suo libro <EM>De
Officiis</EM>, ad hoc dicens: <EM>Dico beatam vitam consistere in altitudine sapientie et virtutis sublimitate</EM>;
item <EM>Glosa</EM> super illud: <EM>Ascendit in montem altiorem, dicit, ut altiora virtutem culmina doceret</EM>
{<FONT SIZE="-1">Ambr., <EM>Off. min.</EM> II v 19 e <EM>Gl</EM>. rel.</FONT>}.  Ad quod etiam Psalmista loquens ait: <EM>Quis, Domine, requiescet in
monte sancto tuo?  Qui ingreditur sine macula et operatur iustitiam</EM> {<FONT SIZE="-1"><EM>Ps</EM>. XXIII 3 e XIV 2</FONT>}.  Pro qua
tali beatitudine virtuali et medio ultra quod virtuosus non potest procedere ascendendo, hic auctor hunc
collem allegorice merito accipit solem vero ita illuminantem, eum sub eodem sensu auctor accipit pro
vera luce virtutum ducente nos de tenebrositate mundana ad rectitudinem rationis, unde Seneca vitam
virtutum comparat luci, vitam vero mundanam fulgori dicens: <EM>Magna existimas esse que relicturus es,
retinet te fulgor huius vite, a qua transiturus es, tanquam in sordida et obscura casurum.  Erras:
ex hac vita ad illa ascenditur </EM>etc. {<FONT SIZE="-1">Sen.,<EM> Ep. Lucil.</EM> XXI 1-2</FONT>}.  Per quam lucem rationis scimus
discernere et separare pretiosum a vili, ut dicitur <EM>Yeremie</EM> xxv+o~ capitulo, quod exponens <EM>Glosa</EM>
quedam, dicit: <EM>Pretiosum<FONT SIZE="+1"><SUB> </SUB></EM></FONT><EM>a vili separat qui pretiositatem virtutum ostendit et temporalium
utilitatem et animam ab amore temporalium seiungit et ad amorem virtutum inducit</EM> {<FONT SIZE="-1"><EM>Hier</EM>., XV 19
e <EM>Gl</EM>. rel.</FONT>}; <EM>Et donec</EM>, ut ait Augustinus, -- <EM>Habitanti in regione umbre, talis lux orta non fuit</EM>, ut dicit
<EM>Ysaias</EM>, -- <EM>Dorsum habebat ad lumen et ad ea que illuminant faciem</EM>, ut ipse idem dicit in libro
<EM>Confessionum</EM>, item et simili modo etiam auctori nostro contingit {<FONT SIZE="-1"><EM>Is</EM>. IX 2 e Aug., <EM>Conf</EM>. IV xvi 30</FONT>}.</P>

<BR WP="BR1"><BR WP="BR2">
<P>	<STRONG>19-20.</STRONG>  Inde sciendum est quod, secundum quod scribunt certi naturales, in corde humano sunt
tres cellule seu ventriculi, et in eo qui est in medio spiritus generatur, in extremis spiritus et sanguis, sed
in sinist[r]o plus est de sanguine.  Ysiderus vero in <EM>Etymologiis</EM> dicit quod <EM>In corde sunt due artarie,
quarum sinistra plus habet de sanguine, dextera plus de spiritu, et ex hoc in dextero brachio
pulsum inspicimus</EM> {<FONT SIZE="-1">Isid., <EM>Etym</EM>. XI i 118</FONT>}, et sic de dicta artaria sinistra, ut de lacu cordis, tangit hic
auctor.</P>

<BR WP="BR1"><BR WP="BR2">
<P>	<STRONG>22-27.</STRONG>  Inde facit comparationem de se auctor, exeunte de tali vitioso esse ut de pelago
pernicioso, ut patet in textu, ad quod ait Seneca in libro <EM>De Beata Vita</EM>, dicens: <EM>Miseri homines si
deseruntur a vita vitiosa, miseriores si obruuntur sicut deprehensi in mari Sirtico, qui modo in
sicco relinquuntur, modo torrente unda fluctuantur</EM> {<FONT SIZE="-1">Sen., <EM>Dial</EM>. VII xiv 1</FONT>}.  Quem passum, dicit
auctor, nunquam dimisisse animam vivam, subaudi separata a corpore defuncto, in dicto statu vitioso;
alia lictera videtur dicere quod nunquam dimisit personam vivam, subaudi moraliter loquendo.  Sed cum
ipse auctor et cotidie multi alii exierint et exeant talem vitam pravam in hoc mundo viventes, nonne hic
auctor contradicere videretur sibi?  Sed dicas quod auctor habuit respectum ad id quod ait Ambrosius,
recitatus indoctior, dicens circa hoc: <EM>Cum renuntiatur improbitati, statim virtus asciscitur: egressus
enim malitie virtutis operatur ingressum, eodemque studio quo crimen excluditur innocentia
copulatur</EM>; sic ergo prius dicit ibi <EM>Glosa</EM>: <EM>Desinit quis esse vitiosus<FONT SIZE="+1"><SUB> </SUB></EM></FONT><EM>quam incipiat esse virtuosus;
bonus enim et malus simul quis esse non potest</EM> {<FONT SIZE="-1">Ambr., <EM>Cain et Ab.</EM> II iv 16 e <EM>Gl</EM>. rel.</FONT>}.  Ideoque persona
exiens dictum statum vitiosum debet et potest dici in ipso exitu quasi mortua, sed statim in progressu
virtuoso reminiscens, unde Seneca: <EM>Initium eundi ad virtutes arduum est, quia hoc primum
imbecillis et egre mentis est formidare inexperta</EM> {<FONT SIZE="-1">Sen., <EM>Ep. Lucil.</EM> V ix 9</FONT>}, subdendo auctor quomodo,
quietato aliquantulum eius corde fesso ante ascensum dicti collis, ut tangat quod dicitur: <EM>Nemo repente
fit summus</EM>, cepit ascendere eius costam desertam.  In hoc alludit verbis Yeronimi dicentis: <EM>Insuavem
et asperam fecit nobis viam virtutis longa consuetudo peccandi</EM> {<FONT SIZE="-1">Hier., <EM>Ep</EM>. V cxlviii 10</FONT>}; ad hoc
Ysaie, li+o~ capitulo, dicitur: <EM>Ponam desertum eius delitias et solitudinem eius quasi ortum domini</EM>
{<FONT SIZE="-1"><EM>Is</EM>. LI 3</FONT>}.</P>

<BR WP="BR1"><BR WP="BR2">
<P>	<STRONG>30.</STRONG>  Taliter dicit auctor quod eius pes firmus semper erat infimior: hic premicte quod allegorice
quandoque <EM>Scriptura Sancta</EM> pedem accipit pro affectione humana, ut ecce <EM>Psalmista</EM> dicens: <EM>Pes
meus stetit in directo</EM>, ubi dicit <EM>Glosa</EM>: <EM>Pes, idest affectio que cito labi solet, non recessit a
rectitudine</EM> {<FONT SIZE="-1"><EM>Ps</EM>. XXV 12 e <EM>Gl</EM>. rel.</FONT>}, et Augustinus ad hoc etiam ait: <EM>Pes anime amor et affectio est, que,
si recta est, dicitur caritas, si curva dicitur cupiditas</EM> {<FONT SIZE="-1">cf. Aug., <EM>Enarr. Ps. </EM>IX 15</FONT>}.  Modo vult auctor
dicere quod pes, idest eius affectio, in qua adhuc magis firmabatur, erat plus ad infima bona terrena,
quam ad superna virtutum dispositus, quod quidem demonstrat Gregorius in suo libro <EM>Moralium</EM>,
dicens: <EM>Cum mens concepta desideria sequitur, servire rebus convincitur, quarum amore
superatur</EM> {<FONT SIZE="-1">Greg., <EM>Moral</EM>. V xi 17</FONT>}, et scribendo Leandro Episcopo ait: <EM>Postquam sum celesti desiderio
afflatus, seculari habitu contegi melius potavi; sed in consuetudo devinxerat ne exteriorem
cultum mutarem; et dum cogeret me animus presenti mundo, quasi deservire ceperunt multa
contra me ex eiusdem mundi cura succrescere, ut in eo iam non spe sed, quod gravius fuit, mente
retineret</EM> {<FONT SIZE="-1">Greg., <EM>Moral</EM>. V xxv 14</FONT>}.  Ad hoc idem Seneca <EM>Ad Lucilium</EM> ait de simili casu sibi contingente:
<EM>Rectum iter quod sero cognovi et lapsus<FONT SIZE="+1"><SUB> </SUB></EM></FONT><EM>errando aliis monstro</EM> etc. {<FONT SIZE="-1">Sen.,<EM> Ep. Lucil.</EM> VIII 3</FONT>}.  Unde ad
ea que sequuntur, notandum est quod ait Oratius in <EM>Sermonibus</EM> dicens: <EM>Nam vitiis nemo sine
nascitur, optimus ille est qui minimis urgetur</EM> etc. {<FONT SIZE="-1">Hor., <EM>Serm</EM>. I iii 68-9</FONT>}.</P>

<BR WP="BR1"><BR WP="BR2">
<P>	<STRONG>31-35.</STRONG>  Sic igitur, volens auctor se nundum in totum virtuti deditum fore, demonstrare fingit in
hoc tali dicto suo ascensu fore impeditum a tribus hiis vitiis: primo a vitio carnali luxurie occurente sibi in
figura et forma lonze seu leonte, et merito considerata subita et impetuosa aggressione talis vitii ad
modum animalis predicti.  Unde Epicarmus poeta ad hoc ait: <EM>Domitor cupido leonta virtute
presumptior</EM> {<FONT SIZE="-1">cf. Cic., <EM>Tusc</EM>. I viii 15</FONT>}.  Et hoc est quod dicit auctor quod erat levis et presta, ut patet in
textu.  Item, consideratis multiplicibus et diversis fallaciis et deceptionibus procedentibus a vitio luxurie
predicto, fingit auctor dictam leontam cum pelle cohopertam maculosa, et ex hoc motus est Virgilius,
dum describit Venerem et eius socias, ad dicendum in primo Eneidos: <EM>Vidistis si hic errantem forte
sororum / succintam pharetram et maculose tegmine lincis</EM> {<FONT SIZE="-1">Verg., <EM>Aen</EM>. I 323-4</FONT>}, idest lupe cervarie;
et Phylosophus, in vii+o~ <EM>Ethicorum</EM>, dicens: <EM>Concupiscentia autem, quam ad deam Venerem aiunt
dolose enim et variam corrigeam</EM>; et Homerus: <EM>Deceptioque furata est spisse sapientis</EM>, super
quibus verbis Thomas comentator sic ait: <EM>Per 'corrigiam variam' dicte Veneris intelligitur
concupiscentia que renes ligat.  Et dicitur esse 'varia' quia tendit in aliquid quod apparet esse
bonum in quantum delectabile, et taurem esse malum simpliciter</EM>, unde Homerus dicit quod
deceptio Veneris spisse intellectum sapientis intrat latenter et sapientium corda ligat et iudicium rationis
{<FONT SIZE="-1">Arist., <EM>Eth</EM>. VII vi 1149b 15-20</FONT>}.</P>

<BR WP="BR1"><BR WP="BR2">
<P>	<STRONG>40-42.</STRONG>  A vitio tamen predicto in tali forma dicit auctor inde quod vix evasit, et hoc virtute hore
temporis, scilicet principii diei, in quo tale vitium magis sedatur, unde <EM>Glosa</EM> super illa verba Psalmiste
<EM>Mane adstabo tibi</EM>, dicit: <EM>Per ista verba denotatur mentis directio et munditia</EM> {<FONT SIZE="-1"><EM>Ps</EM>. V 5 e <EM>Gl</EM>. rel.</FONT>}, --
ac dulcis qualitatis et partis anni, cum sol tunc oriebatur in signo<FONT SIZE="+1"><SUB> </SUB></FONT>Arietis, quod dicitur domus Martis
contraria signo Libre, domui Veneris, et quando etiam amor divinus in principio creationis voluit cum
sole coniunctas esse stellas Arietis, signi predicti, ut habetur <EM>Genesis</EM> primo: <EM>Ibi fiant luminaria in
firmamento celi</EM> etc. {<FONT SIZE="-1"><EM>Gen</EM>. I 14</FONT>}.</P>

<BR WP="BR1"><BR WP="BR2">
<P>	<STRONG>45.</STRONG>  Secundario fingit auctor in dicto ascensu se fore impeditum a vitio superbie, sive ire, ut
sequele superbie, in forma leonis, iuxta figurationem Boetii in hoc dicentis, in quarto <EM>Consolationis</EM>: <EM>Is
ire intemperans fremit leonis animum gestare credatur</EM> {<FONT SIZE="-1">Boeth., <EM>Cons</EM>. IV pr. vi 4</FONT>}.</P>

<BR WP="BR1"><BR WP="BR2">
<P>	<STRONG>49.</STRONG>  Tertio fingit auctor vehementius ibi se impeditum a vitio avaritie in forma lupe sibi
occurrente, ut idem Boetius ibidem fingat hoc vitium ut insatiabile quid, in tantum, ut dicit textus, quod
iterum ad statum infimum vitiosum mundanum recadebat ipse auctor, ut victus, iuxta Platonem dicentem
in <EM>Moralibus</EM>: <EM>Sapientes viri maiorem cum vitiis quam cum inimicis pugnam gerunt</EM>, ac Senecam
dicentem in <EM>Epistulis</EM>: <EM>Cum hominibus pacem habe, cum vitiis bellum</EM> {<FONT SIZE="-1">Sen., <EM>Ep. Lucil</EM>. XC 14</FONT>}.</P>

<BR WP="BR1"><BR WP="BR2">
<P>	<STRONG>61-67.</STRONG>  Hiis ita dictis, veniamus ad tertiam et ultimam partem supradictam huius capituli, in qua
auctor ad licteram fingit sibi taliter timenti de dicto colle in dictam vallem impetu dicte lupe, sub allegoria
superius tacta, umbram Virgilii apparere, que respondendo ipsi auctori dixit: "Non homo, homo iam
fui", subaudi interior.  Nam dicit Ysiderus quod <EM>Duplex est homo: exterior ut corpus, interior ut
anima</EM>, et hoc Virgilius hic ideo dixit, quia anima separata non potest dici 'homo', cum non habeat ea
que humi sunt; <EM>Nam ab 'humo' dicitur 'homo', scilicet corpus cum carne et ossibus, unde dicitur
Genesis: "Et creavit Deus hominem de limo terre"</EM>, unde dicit Ysiderus quod <EM>Abusive
pronuntiatur homo totus ex utraque substantia, idest ex societate anime et corporis</EM> {<FONT SIZE="-1">Isid., <EM>Etym</EM>. XI
i 4 e <EM>Gen</EM>. II 7</FONT>}.  Ad hoc etiam ait Christus discipulis, <EM>Luce</EM> capitulo ultimo: <EM>Spiritus carnem et ossa non
habet sicut me habere videtis</EM> {<FONT SIZE="-1"><EM>Luc</EM>. XXIV 39</FONT>}, et Macrobius, <EM>Super Somnio Scipionis</EM>, ait ad hoc:
<EM>Non arbitramur animam cum corpore extingui nec ulterius esse post hominem</EM>, et subdit: <EM>Homo
enim moritur cum anima, corpus relinquit solutum lege nature</EM> {<FONT SIZE="-1">Macr., <EM>Somn. Scip. comm.</EM> I x 5 e I xiii
6</FONT>}, vel possunt talia verba Virgilii referri ad ipsum auctorem,<FONT SIZE="+1"><SUB> </SUB></FONT>tunc sic sine ratione ruentem iterum ad
vitia.  Unde Bernardus ait super <EM>Canticis</EM>: <EM>An non tibi videtur ipsis bestiis bestialior esse homo
ratione vigens et ratione non utens? </EM>{<FONT SIZE="-1">Bern., <EM>Serm. Cant.</EM> XXXV 8</FONT>} et Boetius: <EM>Ut quem
transformatum a vitiis videas hominem extimare non possis</EM>, ut ait in iv+o~ {<FONT SIZE="-1">Boeth., <EM>Cons</EM>. IV pr. iii</FONT>}. 
Nam et Gregorius scribens cuidam Sergio vitioso ait: <EM>Si homo esses</EM> etc., ubi <EM>Glosator Decreti</EM> inquit:
<EM>Et sic homo non potest dici qui caret ratione, et hoc moraliter loquendo</EM> {<FONT SIZE="-1"><EM>Decr. Grat.</EM> II C. XVI q. 2 e
<EM>Gl</EM>. rel.</FONT>}.</P>

<BR WP="BR1"><BR WP="BR2">
<P>	<STRONG>68-74.</STRONG>  Inde inducit auctor Virgilium ad dicendum quomodo fuit Mantuanus, et quomodo natus
est sub Iulio Cesare imperante, licet fuerit sibi tale tempus tardum cum non potuerit attingere tempus
gratie Christi, et quomodo vixerat sub Augusto, et quomodo fuit poeta canens de iusto Enea filio
Anchise; et quod fuerit iustus ipse Eneas, audi in primo <EM>Eneidos</EM>, Ilioneum dicentem Didoni: <EM>Rex erat
Eneas nobis, quo iustior alter / nec pietate fuit nec bello maior et armis</EM> {<FONT SIZE="-1">Verg., <EM>Aen</EM>. I 544-5</FONT>},
tangendo de Ylio, arce troiana, auctor, ut ait ipse Virgilius, incipiens {tertium} librum sui <EM>Eneidos</EM>
dicens: <EM>Postquam rex Asie Priamique evertere gentem / inmeritam visum superis, ceciditque
superbum / Ilium et omnis humo fumat Netupnia Troya</EM> {<FONT SIZE="-1">Verg., <EM>Aen</EM>. III 1-3</FONT>}.</P>

<BR WP="BR1"><BR WP="BR2">
<P>	<STRONG>80-81.</STRONG>  Hiis ad licteram dictis, veniamus ad duo allegorica dicta in ista tertia parte, et primo
tangamus sub quo typo auctor in hoc suo opere Virgilium accipiat, et dico quod sub typo rationis
humane, et quod ita sit a remotis hoc modo ostendo: nam, ut patet in vi+o~ <EM>Eneidos</EM>, ipse Virgilius, sub
quadam allegorica moralitate, dicit Eneam volentem descendere ad videndum animam Anchise sui
genitoris ad Elisium locum piarum, idest virtuosarum animarum, ductum esse per Sibillam ad dictum
locum, ut ad quoddam Purgatorium per iter infernale; tamen, antequam ceperit eum sic ducere, voluit
ipsum Eneam Misenum eius comitem mortuum sepelire dicta Sibilla, quo facto, iter incepit predictum
{<FONT SIZE="-1">cf. Verg., <EM>Aen</EM>. VI 1-235</FONT>}.  Hoc quidam allegorice<FONT SIZE="+1"><SUB> </SUB></FONT>volentes moralizare, accipiunt dictum Eneam pro viro
bono quolibet intendente ad virtuosa, nundum tamen optimo et perfecto, qui, ut videat genitorem suum,
idest ut cognoscat suum creatorem, scilicet Deum, melius in hoc mundo, ad cognitionem descendit
rerum temporalium ut ad Infernum quendam ductu Sibille, idest consilii divini et rationis.  Dicitur enim
'Sibilla' quasi interpetrative 'consilium divinum': nam qui ad dictam cognitionem descendere vult, non
humanum sed divinum auxilium eum ducit, scilicet rationis predicte, dictum autem Misenum
interpretative accipiunt pro errabunda visione, nam nisi errabunda visio prius deponatur, non valet quis
ad vitam predictam beatam humanam et virtuosam ascendere.  Ad quod facit ille textus <EM>Regum</EM> iii+o~,
capitulo xii+o~: <EM>Ubi virtus non est perfecta,</EM> subaudi derelicto consilio rationis, <EM>sensibus acquiescitur</EM>
{<FONT SIZE="-1"><EM>III Reg</EM>. XII 4</FONT>}.  Igitur ad propositum auctor volens in tali moralitate sequi dictum Virgilium, tanquam
illum poetam a quo accepit, ut dicit in hoc capitulo, pulcrum stilum honorantem eum {vv. 86-87},
eodem modo inducit ipsum Virgilium sub typo rationis, ita mens de dicto colle iterum in dictam vallem,
idest de proposito virtuoso, adhuc in infimum statum et amorem bonorum terrenorum tanquam nundum
firmus in statu virtutum.  Nam inclinatio naturalis ad bonum virtutis, ut dicit Phylosophus, vii+o~
<EM>Ethicorum</EM>, <EM>Est quedam incohatio virtutis, non autem est virtus perfecta</EM> {<FONT SIZE="-1">Arist., <EM>Eth</EM>. VII xv 52b 5-7</FONT>}; hec enim inclinatio, quanto est fortior, tanto potest esse periculosior, nisi recta ratio adiungatur, per
quam fiat recta electio eorum que conveniunt ad debitum finem ad reducendum eum ad perfectum
statum virtutum per iter Inferni, idest per demostrationes ad effectum perniciosas.  Quantum ad corpus
nostrum in hoc mundo, ut per Infernum quendam fictum, et quantum ad animam, ut per Infernum verum
et essentialem, ut ita prius auctor ipse sepeliat, idest abiciat per hec eius errabundam visionem, quam
ducatur ad dictum beatum mundanum statum ut ad Purgatorium quoddam, in quo meremur consequi
mundanam felicitatem temporalem in hoc mundo et in alio ecternam.  Hanc enim moralitatem
allegoricam premissam, Seneca sic etiam confirmat dicens in suo libro <EM>De Beata Vita</EM>: <EM>Qui voluptatem
sequitur, licet ab ea<FONT SIZE="+1"><SUB> </SUB></EM></FONT><EM>discedere vellet, perventurus est in turpia, nisi aliquis distinxerit sibi
voluptates, ut sciat que ex eis intra naturale desiderium desistant </EM>{<FONT SIZE="-1">Sen., <EM>Dial</EM>. VII xiii 4</FONT>}, ut facit nobis
dicta ratio; unde Phylosophus in preallegato suo libro dicit etiam ad hoc: <EM>Deus movet voluntatem
hominis sicut universalis motor ad obiectum voluntatis, quod est bonum, et sine hac motione
homo non potest aliquid velle.  Sed homo per rationem determinat se ad volendum hoc, vel illud
quod est vere bonum</EM> {<FONT SIZE="-1">Arist., <EM>Eth</EM>. VII iv 46b 20-4</FONT>}, -- nam dicitur 'ratio' quidam motus animi visum
mentis acuens, et vera a falsis distinguens {<FONT SIZE="-1">Isid., <EM>Diff</EM>. II xxiii 86}</FONT>, et Ysidorus dicit quod <EM>Anima nostra
dum superiora respicit dicitur intellectus, dum vero inferiora dicitur ratio </EM>{<FONT SIZE="-1">Isid., <EM>Etym</EM>. XI i 7</FONT>}, --
quibus inferioribus rebus consideratis ab effectu per ipsam rationem et ostensis ut infernalibus liberemur
ab eis et in virtutibus confirmemur; et hec est illa via per quam ipse auctor et quelibet alius semivirtuosus
et vitiosus reducitur per dictum Virgilium, idest per dictam rationem, ad integritatem virtutum, ut ad
beatam vitam humanam predictam nostram.  Circa que optime potest concludi per Senecam dicentem
in lii <EM>Epistula</EM>: <EM>Quidam ad veritatem sine ullius adiutorio exeunt et faciunt sibi viam, quidam ad
hoc indigent ope aliena non ituri si nemo precesserit, sed bene secuturi.  Quidam compelli
debent, qui non tantum duce sed adiutore et coactore indigent</EM> {<FONT SIZE="-1">Sen., <EM>Ep. Lucil.</EM> LII 3-4</FONT>}.</P>

<BR WP="BR1"><BR WP="BR2">
<P>	<STRONG>94-99.</STRONG>  Inde inducit dictam umbram Virgilii adhuc auctor ad dicendum de natura dicte lupe,
idest dicti vitii avaritie, quomodo scilicet post cibum magis famescat, iuxta illud Iuvenalis: <EM>Crescit amor
nummi quantum ipsa pecunia crescit</EM> {<FONT SIZE="-1">Iuv., <EM>Sat</EM>. XIV 139</FONT>}, item quomodo non dimictit quenquam
transire per eius viam, subaudi rectam, vel referas hoc ad viam ipsius avaritie.</P>

<BR WP="BR1"><BR WP="BR2">
<P>	<STRONG>100-105.</STRONG>  Nam alia vitia in nobis senescunt, idest deficiunt nobis senescentibus, et sic nos
amplius non infestant: <EM>Sola vero avaritia iuvenescit</EM>, ut ait Seneca {<FONT SIZE="-1">Sen., <EM>Ep. Lucil.</EM> XL 2</FONT>}, et sic semper
magis hominem impedit donec ipsum occidit, subaudi spiritualiter, dicendo et quomodo occupat gentem
et adhuc magis occupabit donec Veltrus etc....</P>

<P>		...Post hec veniamus ad dicendum quid auctor per istum predictum Veltrum vult sentire,
quod quidem volentes clarius indagare, prenotandum et premictendum est quod, prout iste auctor
scribit infra in <EM>Purgatorio</EM> in capitulo xvi+o~, dictum vitium avaritie cotidie magis invaluit inter nos
christianos, exemplo quodam pravo et contagioso, prout dicitur in dicto capitulo, postquam pastores
ecclesie statum et regimen romani imperii infimaverunt, precipue tempore imperatoris Federici
{secundi} citra, propter temporalia bona habenda et occupanda, ut in dicto capitulo etiam tangitur. 
Unde exclamando iste auctor contra dictos pastores infra in capitulo xviiii+o~ huius <EM>Inferni</EM>, dicit
quomodo eorum avaritia mundum contristat, submergendo bonos et elevando pravos.  Item infra in
<EM>Purgatorio</EM>, xx+o~ capitulo, ait etiam contra dictum presentem pravum statum: "O celum, in cuius
revolutionem creditur conditiones huius inferioris mundi transmutari, quando veniet ille per quem ista
predicta lupa, idest avaritia, discedat?"  Inde in capitulo finali dicti sui <EM>Purgatorii</EM>, dum invehit contra
dictos tales pastores, pronuntiat astrologice quomodo dictum imperium non erit semper sine herede et
successore, ymo de proximo veniet imperator et dux quidam, quasi ut nuntius Dei, qui dictos pastores
spoliabit temporalibus bonis et mundum in pace et virtute reformabit, et suo bono exemplo homines a
dicta avaritia removebit.  Idem videtur etiam astrologice pronuntiare Alanus in suo <EM>Anticlaudiano</EM>
dicens: <EM>Pestis Avaritie; sed telum partius instat  / scuto, nec clipeo sua spicula firmiter herent,  /
sed virtus que dona pluit, que munera spargit, / nec sepelit nummos, nec opes incarcerat arca, /
instat Avaritie, pugnat constanter et ensem / quem tenet illa rapit</EM>, et subdit: <EM>Iam scelerum
superata cohors in regna silentum / arma refert et se victam miratur, et illud / quod patitur vix
esse putat nec creditur illi / quid videt et Stigias fugit indignata sub umbras. / Pugna cadit, cedit
iuveni victoria, surgit / virtus succumbit vitium natura triumphat. / Regnat amor, nusquam
Discordia, Fedus ubique. / Nam regnum mundi legum moderatur habenis / ille beatus homo,
quem non lascivia frangit, / in terris iam castra locat et regna meretur</EM> etc. {<FONT SIZE="-1">Alan., <EM>Anticl</EM>. IX viii</FONT>}. 
Vel non idem forte prophetice tangit beatus Metodius, martir Christi, qui, in carcere existens, multa a
Deo habuit in revelationem de principio mundi, que nec Moyses nec Iososus, ut dicit Yeronimus,
scripserunt, ac etiam de fine mundi multa sunt sibi etiam revelata {<FONT SIZE="-1">Hieron., <EM>Ep</EM>. XXIV 2</FONT>}.  Nam secundum
Magistrum Ystoriarum, inter alia ita prenuntiavit: <EM>In novissimo sexto miliario seculi exibunt filii
Ismael de heremo et erit adventus eorum sine mensura castigatio propter peccata gentium. 
Tunc surget Rex christianorum virtuosissimus qui cum auxilio regis Grecorum</EM> <EM>proeliabitur cum
eis et interficiet eos gladio et donabitur orbi et omnes gentes ponet in pace</EM> {<FONT SIZE="-1">Petr. Comest., <EM>Hist.
Scol., Lib. Ex.</EM> IX 3</FONT>}.  Et ecce forte Veltrus, de quo est hic sermo, et quia explicite iudicio astrologico,
secundum priora dicta, non bene dici potest de eventu talis domini, ubi et quando fiet, et de qua gente
tantus homo nascetur, sed potius implicite et per enigma debet scribi per sapientes.  Unde Salamon in
<EM>Proverbiis</EM> in hoc ait: <EM>Animadverte parabolam et interpretationem verba sapientum et enigmata
eorum</EM> {<FONT SIZE="-1"><EM>Prov</EM>. I 6</FONT>}.  Dicitur 'enigma' locutio obscura que ad diversa potest trahi, qua etiam dicit iste
auctor se uti in dicto capitulo ultimo Purgatorii circa hoc idem eius presagium, ex quo etiam Virgilius in
persona Sibille pronunciantis Enee contingenda sibi in futurum ait: <EM>Talibus ex adito dictis Cumea
Sibilla / horrendas canit ambages antroque remugit, / obscuris vera involvens</EM> etc. {<FONT SIZE="-1">Verg., <EM>Aen</EM>. VI
98-100</FONT>}.  Auctor subdit hic que natio talis Veltri et talis beati domini erit inter feltrum et feltrum, quasi
contingibiliter ponere velit quod tantus homo erit, idest esse poterit, de parva sicut de magna natione,
facta relatione ad feltrum qui inter alias species pannorum humilior et vilior pretio est.  Et hec puto quod
fuerit mens auctoris in hoc passu, et si alia est et fuit, eam relinquo aliis magis curiosis me perspicacius
demonstrandam.</P>

<BR WP="BR1"><BR WP="BR2">
<P>	<STRONG>106-108.</STRONG>  Qui Veltrus erit salus, dicit textus hic, Italie humilis, idest infimatis, pro qua mortua
fuit Camilla virgo, regina Ulscorum, ab Aronta troiano, et Turnus, rex Rutillorum, per Eneam, item
Eurialus et<SUB> </SUB>Nisus, socii dicti Enee, occisi a gente dicti Turni.</P>

<BR WP="BR1"><BR WP="BR2">
<P>	<STRONG>116-117.</STRONG>  Ad id quod subdit de secunda morte cridata, idest vocata, a damnatis in Inferno, hic
auctor in persona Virgilii facit quod scribitur in <EM>Compendio Theologie</EM> sic: <EM>Inter alias penas quas ibi
habent dicti dampnati est quod querunt iterum mortem naturalem et non inveniunt </EM>{<FONT SIZE="-1">Thom., <EM>Comp.
Theol.</EM> I xl</FONT>}.  Item potest hoc referri ad misticam mortem illam, de qua Gregorius ita ait, dicens in suo
<EM>Dialogo</EM>: <EM>Duplex est mors hominis: prima dum beate vivere amictit</EM> {<FONT SIZE="-1">Greg., <EM>Dial</EM>. IV 45</FONT>}, de qua
Apostolus <EM>Ad Ephesinos</EM> capitulo ii+o~: <EM>Et vos cum essetis mortui in peccatis et delictis vestris</EM> {<FONT SIZE="-1"><EM>Ep.
Eph</EM>. II 1</FONT>}, subaudi in hoc mundo vitiose vivendo, <EM>secunda dum essentialiter vivere in pena non
desinit</EM>, unde in capitulo xxi+o~ <EM>Apocalipsis</EM> dicitur de ista ultima secunda morte: <EM>Pars illorum erat in
stagno ardenti, quod est secunda mors</EM> {<FONT SIZE="-1"><EM>Apoc</EM>. XXI 8</FONT>}, tangendo quare per rationem humanam, in
personam Virgilii figuratam, non valemus intimare celestia, cum fuerit rebellis Deo in primis nostris
parentibus, tangendo inde quod ait Psalmista dicens: <EM>Dominus in celo paravit sedem suam, et
regnum suum omnibus dominabitur</EM> {<FONT SIZE="-1"><EM>Ps</EM>. CII 19</FONT>}.</P>

<BR WP="BR1"><BR WP="BR2">
<P>	<STRONG>136.</STRONG>  Ultimo auctor, secutus documentum Senece dicentis: <EM>Vis omnia vincere? Te subice
rationi</EM> {<FONT SIZE="-1">Sen., <EM>Ep. Lucil</EM>. XXXVII 4</FONT>}, subiecit se Virgilio representanti dictam rationem, ut statim modo
dicam, et dicenti auctori et promictenti in fine quod ait Salamon, <EM>Proverbiorum</EM> iiii+o~ capitulo, dicens:
<EM>Ducam te per semitas equitatis quas cum ingressus fueris non artabuntur gressus tui</EM> {<FONT SIZE="-1"><EM>Prov</EM>. IV 11-2</FONT>}.</P>
