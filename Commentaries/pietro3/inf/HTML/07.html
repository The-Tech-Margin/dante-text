<P>	<STRONG>1.  Pape Satan, pape Satan aleppe</STRONG>.  Auctor in hoc capitulo vii+o~ dicit se descendisse in
quartum circulum Inferni, in quo fingit puniri animas avarorum et prodigorum simul in volvendo saxa, ut
dicit textus, ac fingendo ibi se reperire Plutonem demonem, quem <EM>Sacra Scriptura</EM> vocat <EM>Mamonem</EM>,
unde dicitur: <EM>Nolite vobis facere thesaurum de Mamona iniquitatis</EM> {<FONT SIZE="-1"><EM>Luc</EM>. XVI 9</FONT>} exclamantem, viso
auctore vivo, ita ibi per Infernum ambulantem: "Pape Satan", idest 'o Satan'; Alep, idest 'principalis
demon noster', sicut est principalis lictera Alep in alphabeto Hebreorum, quid est hoc videre: nam
'pape' interiectio dicitur admirantis,...</P>

<BR WP="BR1"><BR WP="BR2">
<P>	<STRONG>19-30.</STRONG> ...tangendo incidenter quod legitur <EM>Apocalipsis</EM>, capitulo xxii+o~ ibi: <EM>Et factum est
prelium magnum in celo: Michael et angeli eius preliabantur cum dracone, et draco pugnabat et
angeli eius, et non valuerunt, nec locus eorum inventus est amplius in celo.  Et proiectus est et
angeli eius in profundum terre</EM> {<FONT SIZE="-1"><EM>Ap</EM>. XII 7-9</FONT>}, tangendo inde comparative de natura illius brachii maris
quod dicitur Fare Missine ubi, iuxta illa duo loca que dicuntur Silla, ita dicta a Silla filia Forci, conversa
in canem a Circe propter Glaucum, et Caribdis, unde dicti maris franguntur et non alibi in toto alio mari
congrediendo et percutiendo se, unde Virgilius in iii+o~ ait: <EM>Hesperium Siculo latus abscidit, arvaque
et urbes / litore deductas angusto interluit extu. / Dextrum Silla latus, levum implacata Caribdis /
obsidet, atque imo baratri ter gurgite vasto / sorbet in abruptum fluctus rursusque sub auras /
erigit alternos, et sidera verberat unda</EM> {<FONT SIZE="-1">Verg., <EM>Aen</EM>. III 417-23</FONT>}.  Allegoria vero quam auctor hic
tangere vult, hec est: nam primo vult tangere quomodo avari et prodigi ita in hoc mundo equaliter
delinquunt, et quod sic in alio etiam equali pena puniri merentur; nam ab eadem virtute et medio
expendendo et non expendendo debite, scilicet a liberalitate equaliter discendunt, unde Phylosophus in
iiii+o~ <EM>Ethicorum</EM> ait: <EM>Liberalitas est virtus per quam quis expendit secundum substantiam et in
que oportet</EM> {<FONT SIZE="-1">Arist., <EM>Eth</EM>. IV ii 1120a 23-6</FONT>}.  Et hoc denotat hic auctor dum fingit has animas a medio
circulo ita vicissim dicti loci infernalis recedere diverso calle, volvendo hec saxa, ut dicit textus, in
revolutione quorum saxorum denotat auctor laboriosam vitam quam maxime avari ducunt in hoc mundo,
--  unde <EM>Ecclesiastes</EM> de talibus dicitur: <EM>Cuncti dies sui laboribus et ruinis pleni sunt</EM> {<FONT SIZE="-1"><EM>Eccl</EM>. II 23</FONT>}, et
<EM>Yeremie</EM> xvi+o~: <EM>Servietis diis alienis qui non dabunt vobis requiem die ac nocte</EM> {<FONT SIZE="-1"><EM>Hier</EM>. XVI 13</FONT>}; ad
quod respiciens Oratius ait in <EM>Sermonibus</EM>: <EM>Exiguum censum turpemque repulsam, / quanto divites
animi capitisque labore. / Impiger extremos curris mercator ad Indos, / per mare pauperiem
fugiens, per saxa, per ignes</EM> {<FONT SIZE="-1">Hor., <EM>Serm</EM>. I i 43-6</FONT>}, sub qua allegorica pena saxorum puto Virgilium
dicente etiam sic in vi+o~: <EM>Saxum ingens volvunt alii, radiisque rotarum</EM> {<FONT SIZE="-1">Verg., <EM>Aen</EM>. VI 616</FONT>}, et
Ovidius in iiii+o~, tractans de pena Sisiphi, avarissimi hominis, ait etiam ad idem: <EM>Aut petis aut urges
rediturum, Sisiphe, saxum</EM> {<FONT SIZE="-1">Ov., <EM>Met</EM>. IV 460</FONT>}, et Seneca, in sua quadam tragedia, ad hoc etiam inquit:
<EM>Cervicem saxum grande Sisiphea sedet</EM> {<FONT SIZE="-1">Sen., <EM>Herc</EM>. I 751</FONT>}...</P>

<BR WP="BR1"><BR WP="BR2">
<P>	<STRONG>46-48.</STRONG>  ...dicendo auctor quomodo ibi vidit infinitos clericos rasos in summitate capitis, in qua
rasura denotatur depositio temporalium bonorum, quod male servatur per eos, dicendo quomodo dicti
avari resurgent cum manibus clausis et prodigi cum apertis, ut denotent contrariam eorum qualitatem
peccati.</P>

<BR WP="BR1"><BR WP="BR2">
<P>	<STRONG>73-76.</STRONG>  Post hec incidenter auctor inducit Virgilium ad dicendum hic quid sit fortuna et quid sit
eius officium, sic incipiens: sic Deus, cuius scientiam totum aliud scire transcendit et excedit, factis celis,
attribuivit unicuique suos motores, idest suas angelicas intelligentias, ad regendum eos ad suos distinctos
effectus, unde <EM>Psalmista</EM>: <EM>Verbo Dei celi firmati sunt, et Spiritus oris eius omnis virtus eorum</EM> {<FONT SIZE="-1"><EM>Ps</EM>.
XXXII 6</FONT>}, et <EM>Apostolus</EM>: <EM>Omnes angeli administratorii Spiritus sunt</EM> {<FONT SIZE="-1"><EM>Ep. Hebr</EM>. I 14</FONT>}, loquendo, credo,
de talibus motoribus, ita quod omnis pars alteri splendet, idest correspondet et conformatur: nam
elementa et elementata subsunt planetis, planete octave spere, octava spera nono celo, nonum celum
menti divine.  Quod tangens iste auctor in ii+o~ capitulo <EM>Paradisi</EM> ait {<FONT SIZE="-1"><EM>Par</EM>. II 127-9</FONT>}: <STRONG>Lo moto e la virt&ugrave;
d'i sancti giri, / come dal fabro l'arte nel martello / da beati motor convien che spiri</STRONG>, ad quod ait
Thomas in prima parte dicens: <EM>Quantum ad rationem gubernationis pertinet, Deus immediate
omnia gubernat; quantum vero pertinet ad executionem gubernationis, Deus gubernat aliqua
mediantibus aliis</EM> {<FONT SIZE="-1">Thom., <EM>Theol</EM>. I q. lii 3</FONT>}, ita attribuivit et preposuit quandam aliam intelligentiam
celestem et angelicam splendoribus mundanis, idest nostris operibus et honoribus, quam 'Fortunam'
vocamus.  Cuius iura sunt talia, ut ait Boetius in ii+o~, ubi, loquens in persona Fortune, sibi ipsi ait:
<EM>Affluentia et splendore circumdedi te</EM> {<FONT SIZE="-1">Boeth., <EM>Cons. Phil.</EM> II pr. iii 2</FONT>}, et Phylosophus in libro <EM>De Bona
Fortuna</EM> ad hoc idem inquit: <EM>Absque enim bonis exterioribus, quorum fortuna domina est, non
contigit esse felicem </EM>{c<FONT SIZE="-1">f. Thom., <EM>Theol</EM>. I q; xxv 2</FONT>}, et Boetius in fine primi, in persona Phylosophie ait:
<EM>Quoniam quibus gubernaculis mundus regatur oblitus es, has fortunarum vices extimas sine
rectore fluitare</EM> {<FONT SIZE="-1">Boeth., <EM>Cons. Phil.</EM> I pr. vi 5</FONT>}, et Iuvenalis ad hoc etiam ait: <EM>Nullum numen habes, si sit
prudentia, sed te, / nos facimus, Fortuna, deam celoque locamus</EM> {<FONT SIZE="-1">Iuv., <EM>Sat</EM>. X 365-6</FONT>}; ad quod
Ysiderus in x+o~ ait: <EM>Fortuna a fortuitis nomen habet, et quasi dea quedam res humanas varie
regens, ideo ceca dicitur, eo quod passim in quoslibet non inspectis meritis venit</EM> {<FONT SIZE="-1">Isid., <EM>Etym</EM>. VIII ix
94</FONT>}.  Que fortuna videtur ita in ii+o~ <EM>Physicorum</EM> a Phylosopho diffiniri dicente: <EM>Fortuna est causa
secundum accidens et hiis que secundum propositum eorum que propter hoc sunt, unde et circa
idem et intellectus et formam est, propositum enim non sine intellectu est</EM>; unde Frater Albertus,
scribens circa hoc ait: <EM>Omnis fortuna est casus, sed non convertitur.  Est enim fortuna in agentibus
secundum propositum, quibus est bene contingere, unde neque inanimatum neque infans et
brutum aliquid facit ad fortunam, et est in hiis que fiunt non propter hoc, sed propter accidens,
ut in fodiente recipere thesaurum.  Casus vero est in non habentibus propositum et in brutis
cadit, ut equus casu venit domum et salvatus est a lupis, qui non venit domum propter salutem
sed propter cibum</EM>, quod quidem totum plene tractata sunt secundo <EM>Physicorum</EM> {<FONT SIZE="-1">Arist., <EM>Phys</EM>. II iv 195b
30-2</FONT>}, et quod etiam circa hoc ait Thomas in prima questione cxvi dicens: <EM>Dicendum est quod in rebus
inferioribus videntur quedam a fortuna vel a casu provenire.  Nam contingit quandoque quod
aliquid, ad inferiores causas relatum, est fortuitum vel causale, et relatum ad aliquam
superiorem causam, invenitur esse per se intentum.  Sicut si duo servi alicuius domini
micterentur ab eo ad eundem locum, uno de altero ignorante; concursus dictorum duorum
servorum, si ad ipsos referatur, casuale est, quia accidit preter intentionem utriusque.  Si vero
referatur ad dominum, qui hoc preordinavit, non est casuale, sed per se intentum.  Ideo ea que
per accidens hic aguntur, sive in rebus humanis sive in rebus naturalibus, reducuntur ad aliquam
causam preordinantem, que est ipsa divina providentia</EM> {<FONT SIZE="-1">Thom., <EM>Theol</EM>. I cxvi 2</FONT>}.  Et secundario sunt
dicti sui motores angelici, ad quod respiciens Augustinus in libro v+o~ <EM>De Civitate Dei</EM> ait: <EM>Nos enim
eas causas que dicuntur fortuite, unde etiam fortuna nomen accepit, non esse nullas dicimus, sed
latentes; easque tribuimus vel Dei vel quorumlibet spirituum voluntati.  Nam homo secundum
corpus subest corporibus celestis, secundum vero intellectum subest angelis seu sustantiis
separatis, secundum voluntatem subest soli Deo, qui, quamvis directe ad intentionem hominis
solum operetur, tamen actio angeli per modum suasionis ad electionem hominis aliquid operatur,
at actio corporum celestium per modum disponendi in quantum corporales impressiones
corporum celestium aliquas electiones in nobis disponun.  Et sic, redducendo fortunam ad sua
principia, est et dici debet natura, sed quantum ad numerum scire dicitur fortuna, idest ventura,
preter propositum nostrum, non obstat quod de libero arbitrio possunt opponi.  Nam liberum
arbitrium non potest esse, nisi ubi voluntas nostra et intellectus potest eligere, at electio non
potest fieri nisi in hiis rebus que sciuntur, ergo</EM> etc. {<FONT SIZE="-1">Aug., <EM>Civ. Dei</EM> V i 1</FONT>}.  Unde Virgilius: <EM>Nescia
mens hominum fati sortisque future / et servare modum rebus sublate secundis</EM> {<FONT SIZE="-1">Verg., <EM>Aen</EM>. X 501-2</FONT>}, et Phylosophus in dicto secundo <EM>Physicorum</EM> ait ad hoc: <EM>Sunt quidam quibus videtur esse causa
fortuna in manifesta; autem humano intellectu tanquam divinum quoddam ens</EM> {<FONT SIZE="-1">Arist., <EM>Phys</EM>. II iv
195b 33-6</FONT>}, ad quod etiam Muxatus, poeta quidam novus Paduanus, curiosus circa premissa, in persona
Dei loquentis Fortune, ait: <EM>Tu, Fortuna, cui non sine magno misterio toti mondo miranda
commisimus, et stupenda, putasne parum tibi sic, si ex archanis nostris circa humanos actus
secreta commisimus, que nulli scire fas fuerit, nisi cum evenerint?  Qui sensus adversus te, quis
intellectus, que ratio me volente prevalet, seu non prohibente, que feceris?  Tuas causas habes
quas homines latere nolimus</EM> {<FONT SIZE="-1">Albert. Muss., <EM>De Lite inter Natur. et Fortun.</EM>, Siviglia, ms. Colomb. 5.1.5 c.
51v</FONT>}. </P>

<BR WP="BR1"><BR WP="BR2">
<P>	<STRONG>77-81.</STRONG>  Subsequenter auctor, volens tangere de officio ipsius Fortune, subdit quod eius est
commutare bona mundana de gente in gentem, non valentibus nec scientibus hominibus in hoc sibi
resistere, dico illis hominibus qui sequuntur iudicium ipsius Fortune, ut subditur hic in textu; nam alii qui
non sequuntur dictum eius iudicium, hoc est qui se non miscent de bonis et honoribus et dignitatibus
fortuitis et ambitiosis huius mundi, ut sunt religiosi et phylosophi et alii in hoc mundo contentis rebus
modestis bene resistunt sibi, nec de ea Fortuna curant.  Et ex hoc ait Oratius in <EM>Odis</EM>: <EM>Mea / virtute me
involvo probamque / pauperiem sine dote quero. / Non est meum, si mugiat Africis / malus
procellis, ad miseras preces / decurrere et votis pacisci</EM> {<FONT SIZE="-1">Hor., <EM>Carm</EM>., III xxix 54-9</FONT>}, et Boetius in iii+o~:
<EM>In nostra situm est manu quale fortunam habere volumus; nam si ventis vela committeres, non
quo voluntas peteret, sed quo flatus impelleret promovereris</EM> {<FONT SIZE="-1">Boeth., <EM>Cons. Phil.</EM> III pr. i 3</FONT>}, ut ait
idem Boetius in secundo, et Seneca <EM>Ad Lucilium</EM> ad propositum inquit: <EM>Quid prodest si Deus rector
est?  Quid prodest si casus imperat aut consilium meum Deus occupavit aut consilio meo nichil
fortuna permictit?  Quicquid est ex hiis philosophandum est; sive casus humanas sine ordine
impellit, phylosophia nos tueri debet.  Hec adhortabitur ut Deo libenter pareamus et fortune
contumaciter resistamus</EM> {<FONT SIZE="-1">Sen., <EM>Ep. Lucil.</EM> XVI 4-5</FONT>}, et in {octava} <EM>Epistula</EM> inquit: <EM>Quisquis vestrum
vitam tutam agere vult, quantum plurimum potest ista viscata beneficia fortune devitet, in
quibus quoque miserrimi fallimur: nam bona fortune insidie sunt</EM> {<FONT SIZE="-1">Sen. <EM>Ep. Lucil.</EM> VIII 3</FONT>}. </P>

<BR WP="BR1"><BR WP="BR2">
<P>	<STRONG>88-90.</STRONG>  Inde dicit auctor hic quomodo dicte commutationes ipsius fortune non habent treguas,
nam semper fortuna inimicatur quibusdam vel amicatur faciens modo unum cadere et alium ascendere,
unde Boetius in secundo, in persona ipsius Fortune: <EM>Hunc continuum ludum ludimus rotam volubili
orbe versamus, summa infimis et infima summis mutare gaudemus</EM> {<FONT SIZE="-1">Boeth., <EM>Cons. Phil. </EM>II pr. ii 9</FONT>}, et
quod necessitas facit eam velocem {<FONT SIZE="-1"><EM>Inf</EM>. VII 90</FONT>} dicit etiam hic auctor ita, <EM>cito concurrit alius qui debet
elevari in locum alicuius elevati </EM>{<FONT SIZE="-1">Boeth., <EM>Cons. Phil.</EM> II pr. ii 9</FONT>}.  Ad quos respiciens Claudianus ait:
<EM>Summa rote bene Cresus erat tenet infima Codrus / Iulius ascendit, descendit Magnus ad infra / 
Silla iacet surgit Manus sed cardine verso / Silla reddit premit Marius sic cuncta vicissim</EM> etc.
{<FONT SIZE="-1">Claud., <EM>Rapt. Proserp.</EM> II 260-5</FONT>}, et Seneca in quadam eius tragedia: <EM>Prohibet Cloto / stare fortunam, /
res Deus nostram celeri citata / turbine versat</EM> {<FONT SIZE="-1">Sen., <EM>Tyest</EM>. 617, 621-2</FONT>}, et Lucanus: <EM>Sive nichil
positum est, sed sors incerta vagatur, / fertque refertque vices et habent mortalia casum </EM>{<FONT SIZE="-1">Lucan.,
<EM>Phars</EM>. II 12-3</FONT>}, et Oratius in <EM>Odis</EM>: <EM>Fortuna sevo leta negotio transmutat incertos honores, / nunc
michi, nunc alii benigna / Laude manentem; si celeres quatit / pennas, resigno quod dedit</EM> {<FONT SIZE="-1">Hor.,
<EM>Carm</EM>. III xxix 49-53</FONT>}, nec non Gualfredus ad hoc etiam ait in <EM>Poetria</EM> sua: <EM>Hoc unum prescire potes
quod nulla potestas / esse morosa potest, quia res fortuna secundas / imperat esse breves</EM> etc.
{<FONT SIZE="-1">Gfr. de Vins., <EM>Poetr. nov</EM>. III 358-60</FONT>}.</P>

<BR WP="BR1"><BR WP="BR2">
<P>	<STRONG>91-93.</STRONG>  Item dicit auctor quomodo dicta fortuna cruciatur tantum ab illis iniquiis, et querimoniis
subaudi, qui olim elevati fuerunt a dicta Fortuna, licet modo sint delapsi, contra quos etiam ait
Phylosophus in tertio <EM>Ethicorum</EM> dicens: <EM>Emissivum autem et non honorantem propter ipsas
divitias, sed gratia dationis. Propter quod accusant fortunam, quoniam maxime digni non
ditantur</EM> {ARIST., <EM>Eth</EM>. III iii 1112a 34-8}, et Seneca, <EM>De Consolatione Ad Matrem</EM>: <EM>Illis fortuna
gravis est, quibus repentina est.  Neminem adversa fortuna comminuit nisi quem secunda decepit</EM>
{<FONT SIZE="-1">Sen., <EM>Dial</EM>. XII v 3-4</FONT>}, et Valerius in iii+o~ <EM>De Varietate Casuum</EM> ait: <EM>Gaius Cesar privatus Asiam
petens, a marictimis predonibus captus, quinquaginta talentis se redemit; parva igitur summa
clarissimi mundi sidus rependi fortuna noluit.  Quid est amplius ut de ea queramus si neque
consortibus divinitatis sue parcit </EM>{<FONT SIZE="-1">Val. Max., <EM>Fact</EM>. VI ix 15</FONT>}?  Item et Phylosophia in persona Fortune
ait Boetio exuli et depresso: <EM>Hactenus fortunato!  Habes gratiam velut usus alienis.  Non habes ius
querele tanquam tua prorsus perdideris</EM> {<FONT SIZE="-1">Boeth., <EM>Cons. Phil. </EM>IV pr. ii 5</FONT>}.  Et hoc de Fortuna; de Fato
autem, et quomodo differt ab ista fortuna plene dicam infra in viiii+o~ capitulo.</P>

<BR WP="BR1"><BR WP="BR2">
<P>	<STRONG>100-108.</STRONG>  Post hec auctor fingit se devenisse ad extremam ripam huius quarti circuli Inferni et
ibi se invenire hunc fontem bulientem et versantem secundum fluvium infernalem, cuius aquam dicit
bigidam, idest 'luridam et decoloratam', manantem per plagas et rupes grigias, idest asperas et duras,
ad facientem Stigeam paludem, in qua fingit puniri animas iracundorum in prima eius parte et sub eis in
infimo luto animas accidiosorum, ut dicit textus.</P>

<BR WP="BR1"><BR WP="BR2">
<P>	<STRONG>106.</STRONG>  Et hec quantum ad licteram; quantum vero ad integumentum allegoricum auctor hoc
sensit, scilicet quod dicto de tribus vitiis incontinentie quasi ut de tribus carnalibus, scilicet de luxuria,
gula et avaritia cum prodigalitate coniuncta, et de pena ipsorum, ut superius apparet, volens nunc venire
ad tractandum de aliis quattuor vitiis dicte incontinentie, ut quasi de quattuor diabolicis et spiritualibus,
scilicet de accidia, ira, invidia et superbia comunicantibus sibi ad invicem in tristitia, ut patet in hominibus
vitiatis in eis in hoc mundo, ponit dictum fontem pro nostro humano odio, a quo odio ut a fonte quodam
dicta palus Stigea, idest dicta tristitia dependet; Styx enim tristitia interpretatur {<FONT SIZE="-1">cf. Isid., <EM>Etym</EM>. XIV ix 6</FONT>},
unde de hoc ait Phylosophus in vii+o~ <EM>Ethicorum</EM>: <EM>Circa delectationes et tristitias sunt
incontinentes</EM> {<FONT SIZE="-1">Arist., <EM>Eth</EM>. VII i 1145b 5-8</FONT>}; ad hoc etiam facit quod ait Macrobius etiam dicens: <EM>Styx est
quicquid inter se humanos animos in gurgitem vergit odiorum</EM> {<FONT SIZE="-1">Macr., <EM>Somn. Scip. </EM>I x 10</FONT>}, de quo
fonte sub eodem sensu ait Virgilius: <EM>Adiuro Stigii caput implacabile fontis</EM> {<FONT SIZE="-1">Verg., <EM>Aen</EM>. XII 816</FONT>}.  Inde
in eo quod fingit dictas animas iracundorum sic se laniare auctor hic ad branum ad branum, idest ad
frustum ad frustum, tangit vitam talium in hoc mondo iracunde viventium, ad quod respiciens Salamon
ait in <EM>Proverbiis</EM> xv+o~ capitulo: <EM>Vir iracundus provocat rixas</EM> {<FONT SIZE="-1"><EM>Prov</EM>. XV 18</FONT>}, more canis alios
mordendo.  Inde in eo quod fingit animas accidiosorum predictorum sub iracundis in bellecta {<FONT SIZE="-1"><EM>Inf</EM>. VII
124</FONT>}, idest in luto dicte paludis passionari, vult ostendere qualiter in occulta tristitia et putredine vita
talium est in hoc mundo; unde ex hoc dicitur <EM>Yeremia</EM> capitulo viii+o~ de Moab accidioso quod,
requiescens in fecibus suis, non est transfusus de vase in vas, et transmigrationem non abiit {<FONT SIZE="-1">cf. <EM>Hier</EM>.
XLVIII 11</FONT>}, et <EM>Ecclesiastici</EM> xxi+o~ dicitur: <EM>In lapide luteo lapidatus est piger</EM> {<FONT SIZE="-1"><EM>Eccli</EM>. XXII 1</FONT>}.</P>

<BR WP="BR1"><BR WP="BR2">
<P>	<STRONG>130.</STRONG>  Et procedendo dicit venisse se ad hanc turrim <STRONG>Al da sezzo</STRONG>, idest demum. </P>
