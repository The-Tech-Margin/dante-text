<P>	<STRONG>13-15.  Io vidi gi&agrave; cavalier mover campo</STRONG>.  In hoc xxii+o~ capitulo auctor, se continuando
ad proxime precedentia in eo quod finxit in fine precedentis capituli illum demonem decurionem de ano
trullando fecisse <EM>trombetta</EM>, ut ibi patet in textu {<FONT SIZE="-1"><EM>Inf</EM>. XXI 139</FONT>}, exorditur modo hic ut patet in principio
huius capituli, concludens sub quadam allegoria etiam quomodo in statu hominum vitiosorum in hoc
mundo qui, ut sepe dixi, per hoc ficto Inferni accipitur, omnia turpia in dicto et facto fieri et dici
reperiuntur motibus diabolicis qui pro istis demonibus accipi debent, unde excusat se auctor si ita
turpiter hic modo hoc recitat ratione loci et qualitatis materie, nam multa in taberna dicta et facta
tollerantur, ut dicitur hic in textu, que in Ecclesia improbantur, unde Tullius, <EM>De Officiis</EM>, premisso et
recitato quomodo quidam pretor nomine Sophocles, sedendo pro tribunali cuidam eius college nomine
Pericle, ostendit puerum pulcerrimum quasi sodomitico affectu et quomodo dictus eius collega sibi dixit
reprensive: "<EM>Decet pretorem non solum manus sed etiam habere occulos continentes"</EM>, ait, <EM>"Si
Sophocles illud verbum dixisset in athletarum probatione iusta reprensione caruisset"</EM> {<FONT SIZE="-1">cf. Cic., <EM>Off</EM>.
I xl 144</FONT>}.  Nam in re scenica delicatum proferre sermonem vitiosum est.  Ad idem Phylosophus in primo
<EM>Ethicorum</EM> etiam ait: <EM>Utique sufficienter dicitur si secundum subiectam materiam aliquid
manifestatur</EM> {<FONT SIZE="-1">Thom., <EM>Eth. exp. </EM>I ii lect. iii 16</FONT>}, tangendo comparative de natura delfinorum  inde auctor
{vv. 19-24}, de qua Lucanus in v+o~ ait: <EM>Nec placet incertus quod provocat equora delphin</EM>
{<FONT SIZE="-1">Lucan., <EM>Phars</EM>. V 552</FONT>}.</P>

<BR WP="BR1"><BR WP="BR2">
<P>	<STRONG>81-89.</STRONG>  Item etiam de fratre Gomita, olim officiali in iudicatu Gallure de Sardinea et de domino
Michaele Zanca, officiali etiam olim in iudicatu Legodori in dicta insula Sardinee magnis barateriis, ut
dicit textus.</P>

<BR WP="BR1"><BR WP="BR2">
<P>	<STRONG>121-123.</STRONG>  Item de dicto baraterio navarensi fallente et baratante ita istos demones ultimo, ut
dicitur hic in textu, et hoc dicit ut tangat auctor de secunda specie barateriorum de qua statim dicam in
sequenti capitulo.</P>
