<P>	<STRONG>27-29.  La molta gente e le diverse piaghe</STRONG> [v. 1].  In hoc vigesimonono capitulo auctor,
dicto de umbra istius Geri del Bello de domo ipsius auctoris, scilicet de Alegheriis, qui Gerius olim
mortuus fuit per illos de Sacchettis de Florentia, de cuius morte hoc tempore quo loquitur auctor
nundum vindicta facta fuerat, licet inde per non multos annos facta fuerit, et de castro Altefortis olim
supradicti domini Beltrami de Bornio, ut dicit textus,...</P>

<BR WP="BR1"><BR WP="BR2">
<P>	<STRONG>46-51.</STRONG>  ...procedit ad dicendum de decima et ultima bulgia infernali, quam dicit circuire per xxii
miliaria {v. 9} et in qua fingit puniri animas illorum qui in hoc mundo falsarii fuerunt in diversis
infirmitatibus ita ut dicit textus, tangendo comparative de epidimiosa et malesana contrata Vallis Clane,
aquas per Tusciam pigrissime manantis, et de Maritima et Sardinea ut habetur in textu,... </P>

<BR WP="BR1"><BR WP="BR2">
<P>	<STRONG>58-64.</STRONG>  ...item et de epidimia olim insule Enopie, que postea vocata est Egina a matre Eaci sui
regis, que adeo magna fuit ut ibi omnia animalia, usque ad formicas, mortua sunt, ut scribit Ovidius in
vii+o~, qui Eacus, eius rex, qui solus evasit postea per intervalla temporis, prece facta Iovi iuxta
quandam quercum plenam formicis, dicendo:<EM>"Totidem pater optime", dixi, / "Tu michi da cives et
inania menia supple</EM> {<FONT SIZE="-1">Ov., <EM>Met</EM>. VII 627-8</FONT>}, ut ait ibi Ovidius, et ita obtinuit, et restituta est dicta insula de
formicis factis hominibus.  Dicunt quidam quod re vera de quibusdam hominibus restituta fuit qui
Mirmidones vocabantur, et qui nigri et parvi erant, ideo ex hoc sub representatione formicarum
ponuntur poetice,... </P>

<BR WP="BR1"><BR WP="BR2">
<P>	<STRONG>80-82.</STRONG>  Post hec, circa ea que in hoc capitulo et in sequenti finguntur per auctorem, notandum
est quod, tam spiritualiter quam moraliter, quilibet vitiosus in hoc mundo potest dici 'infirmus' infirmitate
mentis et animi, subaudi largo modo loquendo, sed precipue 'vitiosus' in hoc crimine falsitatis, unde in
quodam <EM>Decreto</EM> dicitur: <EM>Sicut infirmitas corporis contingit turbata concordia elementorum sive
humorum, ita infirmitas anime est quod vitium appellatur, quo anima a Deo separatur</EM> {<FONT SIZE="-1"><EM>Decr.
Grat.</EM> II C. XV q. i c. 1</FONT>}, nam <EM>Passiones animi morbi sunt</EM>, ut ait Tullius, <EM>De Tusculanis Questionibus</EM>
{<FONT SIZE="-1">Cic., <EM>Tusc. Quest. </EM>IV vi 14</FONT>}, et, ut ad speciem hanc talem transcendamus, nonne homo alchimista in hoc
mundo fervore cupiditatis laborans die noctuque cum suis vasculis et manibus, potest dici laborare
morbo scabie et lepre?  Nam, sicut scabiosus tota die scalpit sibi cutim, et nichil reportat nisi furfur in
unguibus, ita et alchimista nichil de suo labore ultimo reportat, nisi fumum, unde in quodam <EM>Decreto</EM> ad
simile sic dicitur: <EM>In scabie fervor viscerum ad cutem trahitur et foris corpus sauciat; sic, si cordis
temptatio usque ad operationem prosiliit, fervor intimus usque ad cutis scabiem prorumpit, quia
dum in cogitatione voluntas non reprimitur etiam in actione dominatur</EM> {<FONT SIZE="-1"><EM>Decr. Grat. </EM>I D. XLIX c. 1</FONT>},
per que vide cur auctor has animas dictorum istorum duorum alchimistarum fingit sub allegoria ita hic
passionari in scabie; item nonne falsator monete in hoc mundo potest dici laborare morbo ydropisie?...</P>

<BR WP="BR1"><BR WP="BR2">
<P>	<STRONG>109-117.</STRONG>  ...fingendo se ibi auctor inde reperire umbram magistri Griffolini de Aritio, magni
magi et magni alchimiste combusti Senis, inductu Episcopi dicte terre, qui istum Alberum nominatum hic
in textu tenebat pro suo filio eo quod, accepta non modica pecunia a dicto Albero promictendo sibi
ostendere artem qua sciret volare ut volavit ille Dedalus, de quo scripsi supra in capitulo xvii+o~, nec
hec fecit, ut dicit textus hic.</P>

<BR WP="BR1"><BR WP="BR2">
<P>	<STRONG>125-127.</STRONG>  Item umbram Capocchi de Senis, alterius magni alchimiste, dicentis de Stricca,
homine de Curia, ordinatore olim expendendarum brigatis spendarecce.  Item de domino Nicolao de
Bonsignoribus, qui faciebat assari capones ad prunas garofanorum.</P>

<BR WP="BR1"><BR WP="BR2">
<P>	<STRONG>131-132.</STRONG>  Item de Caccia de Asciano, qui omnia sua bona consumpsit in dicta brigata
spendareccia, et de Abbaglato, omnibus de Senis ut patet per se hic in textu.</P>
