Return-Path: bobh@Princeton.EDU
Received: from mailhub.dartmouth.edu (mailhub.dartmouth.edu [129.170.16.6])
	by avalon.Dartmouth.EDU (8.9.1/8.9.1) with ESMTP id PAA20028
	for <steve@avalon.dartmouth.edu>; Thu, 24 Dec 1998 15:08:02 -0500 (EST)
Received: from outbound.Princeton.EDU (outbound.Princeton.EDU [128.112.129.74])
	by mailhub.dartmouth.edu (8.9.1+DND/8.9.1) with ESMTP id PAA02153
	for <Steve.Campbell@Dartmouth.EDU>; Thu, 24 Dec 1998 15:08:01 -0500 (EST)
Received: from IDENT-NOT-QUERIED@outbound.Princeton.EDU (port 56347 [128.112.129.74]) by outbound.Princeton.EDU with ESMTP id <67226-10137>; Thu, 24 Dec 1998 15:07:52 -0500
Received: from mail.Princeton.EDU (mail.Princeton.EDU [128.112.129.14])
	by Princeton.EDU (8.9.1/8.9.1) with ESMTP id PAA09429;
	Thu, 24 Dec 1998 15:07:51 -0500 (EST)
Received: from pdp.remote.princeton.edu (comserv8-dialup96.Princeton.EDU [128.112.70.96])
	by mail.Princeton.EDU (8.9.1/8.9.1) with ESMTP id PAA22501;
	Thu, 24 Dec 1998 15:07:44 -0500 (EST)
Message-ID: <36829F23.B683E695@princeton.edu>
Date: 	Thu, 24 Dec 1998 15:08:03 -0500
From: Robert Hollander <bobh@Princeton.EDU>
Reply-To: bobh@Princeton.EDU
Organization: Princeton University
X-Mailer: Mozilla 4.01 [en] (Win95; U)
MIME-Version: 1.0
To: "Steve.Campbell" <Steve.Campbell@Dartmouth.EDU>, emme <emme@mail.dada.it>,
        Justin Doyle <jdoyle@Princeton.EDU>
Subject: two sample files, Pietro di Dante
X-Priority: 3 (Normal)
Content-Type: multipart/mixed; boundary="------------099C2D0049FBD524ED3C4577"

This is a multi-part message in MIME format.
--------------099C2D0049FBD524ED3C4577
Content-Type: text/plain; charset=us-ascii
Content-Transfer-Encoding: 7bit

Both of these have been "corrected" for superscripts.  I am trying to
see if there is way for me to do this more easily.  But as for the rest,
they are in the form they came to me.  "BOLD" is bold, "ITALIC" is
italic, etc.  I am sending them in HTML so you can all see what we are
dealing with.  To repeat, the only place I have changed the conventions
that produced this text is with respect to superscripting.  All signs
that could be rendered +o~ (superscript "o" in DDP language) have been;
all other superscripts have been spelled out (e.g., "octavi" for
"viii+i~") in one way or another.  And the editors (RH, Inf.; Chiamenti,
Purg. & Par.) are responsible for reasonable "translations" of
unscriptable superscripts in the future.
--------------099C2D0049FBD524ED3C4577
Content-Type: text/html; charset=us-ascii; name="INFPROEM.P3H.htm"
Content-Transfer-Encoding: 7bit
Content-Disposition: inline; filename="INFPROEM.P3H.htm"
Content-Base: "file:///A|/INFPROEM.P3H.htm"

<HTML>
<HEAD>
<META NAME="Generator" CONTENT="Corel WordPerfect 8">
<META NAME="DATE" CONTENT="10/28/1998">
<META NAME="Author" CONTENT="cobra one">
<TITLE>Inf. 0</TITLE>
</HEAD>
<BODY TEXT="#000000" LINK="#0000ff" VLINK="#551a8b" ALINK="#ff0000" BGCOLOR="#c0c0c0">

<P><FONT FACE="Times"><STRONG>Comentum Petri Alagherii super poema Comedie Dantis.  Inferni prohemium.</STRONG></FONT></P>

<BR WP="BR1"><BR WP="BR2">
<P><FONT FACE="Times">	Quamvis poema <EM>Comedie</EM> Dantis Alagherii de Florentia, mei Petri gratissimi genitoris,
dudum nonnulli calamo temptaverint aperire ita in suo integumento clausum et  absconsum, licet in
parte, nondum tamen in totum, iudicio meo, illud utique peregerunt.  Nitar  et  ego  nunc  post 
eos,  non  tam fiducia alicuius scientie mee, quam quodam zelo filiali accensus, in alia qualiquali
particula illud, si potero, per modum comenti, ulterius etiam reserare, suadente hoc Seneca <EM>Ad
Lucilium</EM> ita scribente: <EM>Nunquam nimis dicitur quod satis non dicitur</EM> {Sen., <EM>Ep. Lucil</EM>. XXVII
9}.   Veniet inde tandem sic forsan et alius qui, hiis nostris adminicularibus scriptis ipsum librum
portabit in humero, ut dicitur <EM>Iob</EM>, capitulo xxxi+o~, ubi <EM>Glosa</EM>, exponens hoc, ait: <EM>Portare
librum in humero est Scripture aperitionem perficere</EM> {<EM>Iob</EM> XXXI 35-6 e <EM>Gl</EM>. rel.}.  Adsit
igitur nunc michi ad talem aperitionem incohandam clavis illius qui, ut scriptum est <EM>Apocalipsis</EM>,
capitulo iii+o~: <EM>Signatum librum aperit et nemo claudit, claudit et nemo aperit</EM>, scilicet
Christus Dominus noster, ac gratia eius matris Virginis gloriose {<EM>Apoc</EM>. III 7}.  Intendens
Macrobius scribendo exponere <EM>Somnium Scipionis</EM>, antequam illud incohet, premisso prohemio,
ita inquit: <EM>De hoc ergo prius pauca dicenda sunt, ut liquido mens operis de quo loquimur
innotescat</EM> {Macr., <EM>Somn</EM>. <EM>Scip. exp.</EM> I 3}, quem sequi volendo, hoc etiam meo premisso
prohemio, antequam ad expositionem premissi poematis veniam, de eius mente, idest de summa
eius causa aliqualiter tangam ad clariorem eius scientiam et cognitionem, cum dicat Phylosophus in
principio <EM>Physicorum</EM>: <EM>Tunc enim opinamur cognoscere unumquodque cum causas
cognoscimus primas</EM> {Arist., <EM>Phys</EM>. I i 184a 12-3}, et in ii+o~ ait: <EM>Considerandum est de
causis, que et quot sunt numero, quoniam sciendi gratia hoc negotium est. Scire autem ante
non opinamur unumquodque, quam accipiamus propter quid unumquodque: hoc autem est
accipere summam primam omnium</EM> {Arist., <EM>Phys</EM>. II iii 195a 23}.  Ceterum, cum per eundem
Phylosophum in dicto ii+o~ libro <EM>Physicorum</EM> etiam dicatur: <EM>Finis causa est potissima aliarum
causarum, a finali causa dicti operis incohabo, comprehendente alias in se</EM> {Arist., <EM>Phys</EM>. II
iii 195a 24-5}.  Nam, secundum exigentiam finis, causa finalis movet efficientem, efficiens movet
materiam, et in materia electa intendit acquirere formam competentem, et sic finis in intentione
operantis prior est hiis que fiunt ad finem, tanquam quedam causa motiva ad illa.  Erit itaque finalis
causa huius <EM>Comedie</EM> finis ad quem ipse Dantes scribit, qui est ut ostendat ab effectu quid
homines in hoc mundo oportet operari, et a quibus abstinere, in quo quidem humanum bonum
consistit, ut ait Phylosophus in primo <EM>Ethycorum</EM>, positis et inductis supplitiis, que vitiosi in hoc
mundo et in alio rationabiliter patiuntur, et premiis que virtuosi etiam hic et ibi consequi
dignoscuntur, per que homines in hoc mundo virtuosi in suo statu felici magis confirmentur et pravi
a vitioso suo esse etiam magis removeantur {cf. Arist., <EM>Eth</EM>. I i 94b 4-7; &amp; cf. Dante, <EM>Ep</EM>. XIII
33-4}, iuxta Oratium dicentem in suis <EM>Sermonibus</EM>: <EM>Oderunt peccare boni virtutis amore. / Tu
nichil admittes in te formidine pene</EM> {Hor., <EM>Epist</EM>. I xvi 52-3}.  Causa efficiens est ipse Dantes
auctor prenominatus, materialis vero causa erit ut ad premissa poetice describenda auctor
deveniat cum allegorico quodam figmento, sub analogia et typo Inferni, Purgatorii et Paradisi, de
triplici vita humana natura disserendo {Arist., <EM>Eth</EM>. I iii 96a 1-3}, de qua tali triplici vita in primo
<EM>Ethycorum</EM> ita ait Phylosophus: <EM>Tres enim sunt vite maxime excellentes: voluptuosa</EM> scilicet,
et de hac ut de Inferno quodam tractabit, item <EM>civilis</EM> sive politica et activa, et de hac ut de
Purgatorio scribet, item et <EM>contemplativa</EM>, et de hac ut de Paradiso tractabit sub allegorico sensu
{Arist., <EM>Eth</EM>. I iii 96a 1-3}.  Causa formalis est duplex, videlicet forma tractatus et forma
tractandi: forma tractatus est ipsa unio partium voluminis dicte <EM>Comedie</EM>, forma vero tractandi est
ipse modus scribendi quem tenere intendit ipse auctor, qui quidem est multiplex: nam interdum
scribet aliqua que solum ut lictera profert intelligenda erunt, sine aliquo mistico intellectu, ut moris
est scribentium vel fabulose vel ystorice {cf.  Dante, <EM>Ep</EM>. XIII 80-7}.  Differt enim <EM>fabula</EM>, que
dicitur <EM>a 'fando', et ut ficta res loquendo</EM>, ab <EM>ystoria</EM>, que dicitur <EM>narratio rei geste, per quam
ea que in preterito gesta sunt dignoscuntur</EM>, ut ait Ysiderus in fine primi libri <EM>Ethymologiarum</EM>
{Isid., <EM>Etym</EM>. I xl 1}, unde Augustinus, <EM>De Civitate Dei</EM>, libro xvi+o~, capitulo ii+o~, circa hoc
sic ait: <EM>Non sane omnia que gesta narrantur etiam significare aliqua putanda sunt, sed
propter illa que aliqua significant etiam ea que nichil significant attexuntur. Solo enim
vomere terra proscinditur, sed hoc ut fieri possit, cetera alia aratri membra sunt necessaria</EM>
{Aug., <EM>Civ. Dei</EM> XVI 2}.  Item scribet aliqua idem auctor in hoc eius poemate sub figuris et
coloribus diversimodis ad decorem quendam huius eius operis, ut sint seria picta iocis, sic etiam ut
moris est aliorum poetarum; unde Ysiderus ait in libro <EM>Ethymologiarum</EM>: <EM>Poetarum est ut ea,
que vere gesta sunt, in alias species, obliquis figurationibus cum decore aliquo diversas
transducere, cum figmentis seu fictionibus more poetico intersectis</EM> {Isid., <EM>Etym</EM>. VIII vii
10}.  Diffinitur enim <EM>fictio</EM> sic: <EM>Fictio est in re certa contraria veritas pro veritate assumptio</EM>,
et ex hoc dicitur <EM>poeta</EM> a <EM>poio</EM>, <EM>pois</EM>, quod idem est quod <EM>fingo</EM>, <EM>fingis</EM> secundum Papiam
{Papias, <EM>Sign</EM>. <EM>Verb</EM>. s. v. 'poeta'}.  Quod totum docet Oratius in sua <EM>Poetria</EM> facere poetantes,
dum ibi dicit: <EM>Ficta voluptatis causa sint proxima veris, / nec quodcumque velit poscat sibi
fabula credi</EM>; / <EM>Omne tulit punctum qui miscuit utile dulci, / lectorem delectando pariterque
monendo</EM>; nam <EM>Prodesse volunt aut delectare poete</EM> {Hor., <EM>Ars Poet. </EM> 338-9, 343-4, 333}. 
Item scribet ipse auctor aliqua ac multa sub allegorico intellectu; dicitur enim <EM>allegoria</EM> quasi
<EM>alieniloquium, ut cum lictera unum</EM></FONT><FONT FACE="Times" SIZE="+1"><EM><SUB> </SUB></EM></FONT><FONT FACE="Times"><EM>sonat et aliud intelligi debet</EM> {Isid., <EM>Etym</EM>. I xxxvii 22}, ut
ecce dum sic Apostolus dicit <EM>Ad Galatas</EM>, capitulo iii+o~: <EM>Scriptum est enim quomodo
Habraam duos filios habuit, unum de ancilla et unum de libera, sed qui de ancilla secundum
carnem natus est, qui autem de libera per repromissionem, que sunt ita per allegoriam
dicta. Hec enim sunt duo Testamenta, Vetus scilicet et Novum</EM> {<EM>Ep. Gal.</EM> IV 22-4}.  Que
'allegoria', ut genus, comprehendit ut species 'anagogiam', de qua spiritualis sensus resultat, et
'tropologiam', de qua moralis intellectus emanat, ut solet dici: <EM>Lictera gesta docet, quid credas
allegoria, / moralis quid agas, quid speres anagogia</EM> {Cf. Walther, n+o~ 13899}, et ex hoc
motus est frater Bonaventura de Bagnoreto ad dicendum in suo <EM>Breviloquio </EM>sic: <EM>Habet ipsa
Sacra Scriptura profunditatem que consistit in multiplicitate misticarum intelligentiarum. 
Nam, preter licteralem sensum, habet in diversis locis exponi tripliciter, scilicet allegorice,
anagogice et tropologice</EM> {Bonav., <EM>Brevil</EM>. prol. 4}.  Item et Gregorius in primo <EM>Moralium</EM>
circa idem ait: <EM>Quedam ystorica expositione transcurrimus, et per allegoriam quedam typica
investigatione perscrutamur.  Quedam per sola allegorice moralitatis instrumenta
discurrimus, nonnulla autem per cuncta simul sollicitius exquirentes, tripliciter indagamus. 
Aliquando vero exponere aperta verba ystorie negligimus, ne ad obscura veniamus,
aliquando autem eadem intelligi iuxta licteram nequeunt, quia, superficiatenus accepta,
nequaquam legentibus instructionem, sed errorem gignunt</EM> {Greg., <EM>Moral</EM>. I i 3}, quod totum
servabo amodo inferius in presenti comento meo, prout in processu ostendam.  Hiis peroratis,
veniamus ad titulum libri huius <EM>Comedie</EM> qui talis debet esse in hac sua prima rubrica: <STRONG>Incipit
Comedia Dantis Alagherii</STRONG>, et eius primus liber in quo de descensu Inferni pertractat {cf.
Dante, <EM>Ep</EM>. XIII 28-32}, circa quam primo queritur cur auctor hoc suum predictum poema
nominatum <EM>Comediam</EM>, ad quod sciendum prenotandum est quod antiquitus, ut dicit Ysiderus,
inter alios cantus poeticos erat quidam qui dicebatur 'comedia', scilicet quando aliquis poeta
cantabat, idest sua carmina proferebat, circa gesta privatarum personarum et humilium, modesto
stilo, ut Plautus, Accius et Terrentius et alii comici poete fecerunt, sicut 'tragedia' est alius cantus
poeticus, quando aliquid scilicet alto stilo describitur, tangens tristia gesta regum ut plurimum
{Isid., <EM>Etym</EM>. VIII vii 6-7}.  Quandoque tamen dicta comedia etiam supremo stilo modulatur,
unde Oratius in sua <EM>Poetria</EM> ait: <EM>Interdum tamen et vocem Comedia tollit. / Iratusque Cremes
tumido delitigat ore</EM> {Hor., <EM>Ars  Poet.</EM> 93-4}, ubi <EM>Glosa</EM> sic ait super dicto verbo <EM>Comedia
tollit</EM>: <EM>Ut facit Terrentius in sua Comedia dicens: "O celum, o terra, o maria Neptuni";
"proh summe Iupiter"</EM> etc. {<EM>Pseudacron., Gl</EM>. ad <EM>Ars</EM> <EM>Poet</EM>. 93}.  Et ex hoc idem Oratius
subdit in laudem talis stili comici sic: <EM>Successit vetus his comedia non sine multa / laude</EM> etc.,
item prenotandum est quod {Hor., <EM>Ars</EM> 281-2}, prout scribit Ugutio: <EM>'Comedia' a tristibus
incipit sed in letis desinit, tragedia vero e contra, unde in salutatione solemus mictere et
optare tragicum principium et comicum finem, idest bonum et letum principium et bonum
et letum finem</EM> {Hug. Pis., <EM>Deriv</EM>. s. v. 'oda'}.  Ad propositum ergo volens noster auctor et
intendens scribere humili stilo, scilicet vulgari seu materno, poetice facta privatarum ut plurimum
personarum, ac etiam in parte stilo alto et elato scribendo de rebus celestibus, ut facit in
<EM>Paradiso</EM>, ultimo suo libro, et incipiendo a tristibus, idest ab infernalibus, et finiendo in letis, idest
in celestibus, ut facit, quo respectu etiam credo ipsum finire quemlibet librum dicte eius <EM>Comedie</EM>
in ultimo verbo in stellis, ut facit, ut in letis et splendidis rebus, merito hoc eius poema <EM>Comediam</EM>
nominavit.  Secundario veniamus ad aliam partem dicte rubrice, in qua de descensu Inferni mistice
auctor se tractaturum dicit, circa quam occurrit de duobus querere: primo ubi sit ipse essentialis
Infernus, secundo quomodo ad illum se descendisse dicit, et quia huius auctoris intentio fuit mistice
de Inferno tractare, scilicet de essentiali et allegorico.  De existentia utriusque ipsorum
disceptemus; et licet gentiles, maxime platonici phylosophi et poete, dixerunt dictum</FONT><FONT FACE="Times" SIZE="+1"><SUB> </SUB></FONT><FONT FACE="Times">Infernum
essentialem esse sub lunari spera, veritas est ipsum esse in abisso terre cum suis demonibus et
spiritibus dampnatis, quod manifestatur per <EM>Scripturam Sacram</EM>, ecce <EM>Mathei</EM> xiiii+o~ capitulo,
ubi Dominus, respondendo Iudeis ait: <EM>Non dabitur vobis signum nisi signum Ione prophete,
qui, sicut fuit in ventre ceti tribus diebus et tribus noctibus, sic erit filius hominis in corde
terre tribus diebus et tribus noctibus, idest in limbo Inferni</EM> {<EM>Matt</EM>. XVI 4}; item per
Augustinum dicentem in libro <EM>Retractationum</EM> corrigendo quod dixerat <EM>Super Genesi</EM>, capitulo
xii+o~, scilicet quod pene Inferni secundum ymaginariam visionem erant et quod locus Inferni non
erat corporeus sed ymaginarius: <EM>De inferis magis michi videor docere debuisse quod sub terris
sunt quam rationem reddere cur sub terris esse creduntur et locantur, quasi non ita sint</EM>
{Aug., <EM>Retract</EM>. II xxiv 2};  item et per Virgilium dicentem in vi+o~: <EM>Tum Tartarus ipse / bis
patet in preceps tantum tenditque sub umbras / quantus ad ethereum celi suspectus Olimpi</EM>
{Verg., <EM>Aen</EM>. VI 577-9}.  Alius vero Infernus in isto mundo allegorice est ipse status malorum,
videlicet crucians eos, si bene consideratur, ut quoddam esse infernale.  Ad Infernum primum
predictum essentialem descenditur tribus modis: veraciter, scilicet dum anima mala a corpore
migrans descendit ad eum in eternum debite punienda; item ficte et fantastice, et hoc modo hic
noster auctor dicendus est ad eum descendisse, item negromantice, quando scilicet quis per
colloquia et sacrificia superstitiosa et prophana ad responsa dictorum demonum descendit, ut de
Enea Virgilius scribit in vi+o~ predicto sui <EM>Eneidos</EM>.  Secundum unum intellectum, ad allegoricum
predictum Infernum descenditur duobus modis: uno modo virtuose, alio vitiose. Virtuose quando
quis ad cognitionem terrenorum ut ad Infernum quendam contemplative descendit, ut, cognita
natura temporalium et eorum mutabilitate et miseriis, spernet ea et creatori deserviat, et ex hoc
moti sunt nostri poete ad dicendum ad talem cognitionem, ut ad Infernum quendam descendisse
Herculem, Orpheum et Eneam predictum, secundum alium intellectum, ac Theseum et Perithoum
et alios quosdam, et inde remeasse ut virtuosos et non attractos fuisse a delectationibus mundanis,
ac etiam hunc nostrum auctorem, auxiliante Virgilio, supersequenti capitulo.  Item et vitiose ad
hunc descenditur Infernum, quando scilicet aliqui descendunt ad dictam cognitionem inefficaciter
tamen ut instabiles in proposito bono, et ab eius statu attrahentium, et remanet in eo ut in Inferno
quodam, ut de Eurydice, uxore dicti Orphei, et de Castore legitur, de quibus misticis duobus
Infernis tacite et expresse voluit tangere <EM>Psalmista</EM> dicendo: <EM>Veniat mors super illos et
descendant in Infernum viventes</EM>; dicit ibi <EM>Glosa</EM>: <EM>Idest, in voraginem cupiditatis mundane</EM>
{<EM>Ps</EM>. LIV 16 e <EM>Gl</EM>. rel.} et alibi ait: <EM>Quoniam misericordia tua magna est Domine, et eruisti
animam meam de Inferno inferiori</EM> {<EM>Ps</EM>. LXXXV 13}, et Salamon in <EM>Proverbiis</EM>: <EM>Semita vite
super eruditum ut declinet de Inferno novissimo</EM> {<EM>Prov</EM>. XV 24}.  Ultimo dividamus hunc
primum librum per suas partes principales, et ut forte alludat verbis illis Virgilii dicentis in vi+o~:
<EM>Facta obstant tristique palus inamabilis unda / alligat et novies Stix interfusa cohercet</EM>
{Verg., <EM>Aen</EM>. VI 438-9}, auctor dividit eum in novem partes, velut etiam illo respectu ut, sicut
beatitudo celestis per novem celos et novem regiones et ordines angelorum, ita calamitas Inferni
per novem regiones et ordines malorum angelorum partita sit, ut contrariorum eadem sit disciplina. 
Nam in prima, premissis prohemialibus, dicit de primo circulo Inferni, seu Limbi, et durat hec
prima pars usque ad {quintum} capitulum; ibi incipit secunda, in qua dicit de supplitio
luxuriosorum et hec durat usque ad capitulum {sextum}; ibi incipit tertia, in qua dicit de pena
gulosorum, et durat usque ad {septimum}capitulum; ibi quarta in qua dicit de pena avarorum et
prodigorum, et hec durat usque in finem {septimi} capituli ibi: <STRONG>Noi ricidemmo il cerchio a l'altra
riva</STRONG> {<EM>Inf</EM>. VII 100}; ibi incipit quinta pars in qua dicit de Stigia palude, in qua fingit puniri animas
iracondorum, accidiosorum, invidorum et superborum, et hec durat usque in finem {novi}capituli,
ibi: <STRONG>Dentro n'intrammo senza alcuna guerra</STRONG> {<EM>Inf</EM>. IX 106}; ibi incipit sexta, in qua dicit de
pena hereticorum, et hec durat usque ad {duodecimum} capitulum; ibi septima, in qua dicit de
pena violentorum punitorum in tribus circulis ibi diversimode, et hec durat usque {duodecimum}
capitulum; ibi {octava}, in qua incipit dicere de pena fraudulentorum punitorum in decem bulgiis,
et hec durat usque ad {tricesimumunum} capitulum; ibi nona et ultima pars, in qua dicit de pena
proditorum, et hec durat usque in finem. Hiis ita premissis, veniamus ad textum. </FONT></P>

</BODY>
</HTML>

--------------099C2D0049FBD524ED3C4577
Content-Type: text/html; charset=us-ascii; name="INFERNO6.P3H.htm"
Content-Transfer-Encoding: 7bit
Content-Disposition: inline; filename="INFERNO6.P3H.htm"
Content-Base: "file:///A|/INFERNO6.P3H.htm"

<HTML>
<HEAD>
<META NAME="Generator" CONTENT="Corel WordPerfect 8">
<META NAME="DATE" CONTENT="10/28/1998">
<META NAME="Author" CONTENT="cobra one">
<TITLE>Mr Z. E. Uxis</TITLE>
</HEAD>
<BODY TEXT="#000000" LINK="#0000ff" VLINK="#551a8b" ALINK="#ff0000" BGCOLOR="#c0c0c0">

<P><STRONG>INFERNO CANTO 06</STRONG></P>

<BR WP="BR1"><BR WP="BR2">
<P>	<STRONG>Proemio.  Al tornar de la mente che si chiuse</STRONG>.  Auctor in hoc sexto capitulo fingit se ingredi
tertium circulum Inferni in quo dicit puniri animas illorum qui in vitio et peccato gule, consistente in
crapula, que dicitur nimietas cibi, et in ebrietate, que dicitur nimietas potus, mortui sunt, ita sub ista
pluvia aque tinte grandinis et nivis et in terra fetente ibi iacentes ita hic ut dicit textus. </P>

<BR WP="BR1"><BR WP="BR2">
<P>	<STRONG>13-18.</STRONG>  Ultra quam penam fingit auctor etiam ibi dictas animas laniari et inglui ab isto Cerbero
demone, et intonari ab eius triplici gutture personante, ut dicit hic textus, quem etiam Virgilius fingit in
simili loco Eneam vadantem per Infernum invenisse, dicens in vi+o~: <EM>Cerberus hec ingens latratu
regna trifaci / personat adverso recubans immanis in antro. / Cui vates, horrere videns iam colla
colubris, / melle soporatam et medicatis frugibus offam / obicit. Ille fame rabida tria guttura
pandens / corripit obiectam, atque immania terga resolvit / fusus humi totoque ingens extenditur
antro. / Occupat Eneas aditum custode sepulto / evaditque celer ripam irrememeabilis unde
</EM>{Verg., <EM>Aen</EM>. VI 417-25}, quem totum ad licteram auctor hic sequitur superficialiter.  Restat nunc
predicta allegorizare: primo videlicet pro quo Virgilius ibi et auctor hic hunc Cerberum accipit, secundo
pro quo dicta eius tria guttura, tertio quid sentit predicta offa Virgilius ibi et pro dicta pulvere hic auctor
ita quietante dictum Cerberum, quarto quid sentit hic auctor pro dicta pluvia, grandine et nive.  Ad
primum dico quod -- ut ait Ugo de Sancto Victore: <EM>Unicuique vitio quidam demon singularis
superest ad homines in eo illaque agendum</EM> {Hug. Vict., <EM>Elucid. Pentateuc.</EM> VIII 1} -- pro quo
demone ad hoc attributo huic vitio gule iste Cerberus ponitur hic et ibi, quem Yeremias vocat
Nabuzardam, quod interpretatur 'princeps coquorum', {cf. <EM>Hier</EM>. XXXIX 9 <EM>et passim</EM>} et quia tale
vitium reddit hominem in ebrietate cum occulis rubeis ut plurimum, item in commensatione immundum et
in manibus rapacem, et cum ventre magno, idest capace ad multa ingurgitanda.  Ad quam ingluviem
respiciens Seneca inquit: <EM>Quosdam ventri obedientes loco numeremus animalium, non hominum</EM>
{Sen., <EM>Ep. Lucil.</EM> LX 4}, et <EM>Aggei</EM> prophete, primo capitulo, dicitur: <EM>Qui mercedem congregat misit
eam in saccum pertusum</EM> {<EM>Aggaei</EM> I 6}.  Unde Augustinus, exponendo se ipsum dicentem:
<EM>Ubicumque querit caro refectionem invenit defectionem</EM>, ait: <EM>Si accidat quod habeat qualia et
quanta vult, non habet tantum ventrem quantum vellet. Et sic aut deficit anona aut saccus</EM> {cf.
Aug., <EM>Retract</EM>. I 10}.  Nam ideo commensatio dicitur castrimargia, quia in castris ventris omnia
merguntur.  Ideo auctor hic eum Cerberum talem in occulis, in barba, in manibus, et in ventre describit,
ut in textu dicitur.</P>

<P>	Ad secundam dico quod eius tria guttura allegorice denotant tres motus diabolicos quibus hoc
vitium gule diversimode homines afficit, de quibus distincte Gregorius, <EM>Super</EM> illud <EM>Genesis</EM> capitulo
xxv+o~, ubi Esau dixit: <EM>Iacob da michi de coctione hac rufa</EM> {<EM>Gen</EM>. XXV 30; Greg., <EM>Moral</EM>. XXXIV
6}, dicit quorum primum dicit esse quando aliquis nimis delicate gulizat, ut legitur <EM>Numeri</EM> xi+o~
capitulo, de filiis Israel, qui in heremo carnes desiderabant {cf. <EM>Num</EM>. XI 4}, et <EM>Ioelis</EM> capitulo primo
dicitur: <EM>Ululate qui bibitis vino in dulcedine, quoniam periit ab ore vestro</EM> {<EM>Ioel</EM>. I 5}, et <EM>Luce</EM>
xvi+o~ capitulo de illo divite <EM>Qui epulabatur splendide</EM> {<EM>Luc</EM>. XVI 19} non sequendo doctrinam
Senece dicentis: <EM>Palatum tuum famem excitet, non sapores</EM> {Sen., <EM>Dial</EM>. XII x 5}, et Sancti
Bernardi dicentis de condimentis: <EM>Sufficit ut comestibiles fiant cibi, non concupiscibiles</EM> {Bern.
Clar., <EM>Dilig. Deo </EM>V 2}, sed dicit etiam, quando quis in quantitate excedit gulosizando, iuxta illud
Lucani in iiii+o~: <EM>O prodiga / rerum luxuries, nunquam parvo contenta paratu, / et quesitorum
terra pelagoque ciborum /  ambitiosa fames et laute gloria mense / discite quam parvo liceat
producere vitam / et quantum natura petat</EM> {Lucan., <EM>Phars</EM>. IV 373-9}, et illud <EM>Ezechielis</EM>
prophete capitulo xvi+o~: <EM>Hec fuit iniquitas Sodome superbia et saturitas panis</EM> {<EM>Hiez</EM>. XVI 49}, et
Senece dicentis: <EM>Fastidientis stomaci est plura degustare, que, si varia sunt et diversa, inquinant
et non alunt</EM> {Sen., <EM>Ep. Lucil. </EM>II 4}, et, <EM>Ecclesiastici</EM> xxxvii+o~: <EM>Noli avidus esse in omni
epulatione, neque te effundas super omnem escam</EM> {<EM>Eccli</EM>. XXXVII 32}, ad quod facit quod legitur
<EM>Iudith</EM>, capitulo xii+o~ de Oloferno scilicet quod: <EM>Bibit vinum multum quantum in una die in vita
sua non biberat</EM> {<EM>Iudith</EM> XII 12}; tertium dicit esse quando in continuo tali hoc vitio aliqui sunt, contra
quos tales dicit Ysiderus: <EM>Tota die epulas ruminant, quasi ad explendam gulam divitias vespere
preparant</EM> {Isid., <EM>Sent</EM>. II xliv 12}. </P>

<BR WP="BR1"><BR WP="BR2">
<P>	<STRONG>19</STRONG>.  Ad quartum dico quod dicta pluvia, grando et nix denotant diversas descendentes ex tali
vitio in corpora gulosorum, facientes eos clamare et iacere ut canes, ut dicitur hic in textu, de quibus
<EM>Psalmista</EM> ait: <EM>Famem patientur ut canes</EM> {<EM>Ps</EM>. LVIII 7}, et Yeronimus, supra dictis eius verbis,
subdit: <EM>Morbi ex saturitate nimia concitantur</EM> {Hieron., <EM>Ep</EM>. XLI 3}, unde Iohannes Os Aurum,
etiam ad hoc ait: <EM>Excessus ciborum cumputrescere facit corpus humanum et macerat egritudine
diuturna, et resoluta quidem corpora et omni cera molliora circumferuntur</EM> {<EM>Decr. Grat. </EM>III D. V
c. xxviii}; quibus gulosis ad cumulum malorum podagre, tremor et immatura senectus accidit, et
quodammodo iam sunt sepulti, et <EM>Osee</EM> viiii+o~: <EM>Memphis sepeliet eum</EM> {<EM>Os</EM>. IX 6}, dicitur 'memphis'
nimietas cibi et potus.  Ad idem Tullius ait: <EM>Si videris istos epulones velut optimos boves stertere et
sudare, intelliges eos, qui maxime sequuntur voluptates, minime assequi, qui vitio gule laborant
pro delectacione unius hore patiuntur molestiam diei, et quandoque mensis, quia in acutam vel
aliam infirmitatem incidunt</EM> {Cic.,<EM> Nat. Deor. </EM>V 3},  [e]t Seneca: <EM>Ebrietas hore unius ilarem
insaniam longi temporis tedio prestat </EM>{Sen., <EM>Ep. Lucil. </EM>LXXXVI 15}, et <EM>Iob</EM> capitulo viiii+o~
dicitur: <EM>Cum saturatus fuerit homo artabitur et omnis dolor irruet super eum</EM> {<EM>Iob</EM> IX 4}.  Ad
cuius pluvie allegoriam facit etiam quod dicitur <EM>Mathei</EM> xii+o~ ibi: <EM>Cum immundus spiritus exierit ab
homine ambulat per loca inaquosa querens et non invenit</EM> {<EM>Matt</EM>. XII 43}: loca arida sunt homines
temperate viventes in quibus diabolus non invenit requiem, sed in hiis qui gule vacant, de quibus, eodem
<EM>Evangelio</EM> in capitulo viii+o~, dicitur: <EM>Si eicis nos hinc micte nos in gregem porcorum</EM> etc., dicebant
dicti demones Christo, ubi <EM>Glosa</EM> dicit: <EM>Postquam quis porcus est, vitio gule, habitaculum est
demonum</EM> {<EM>Matt</EM>. VIII 31 e <EM>Gl</EM>. rel.}. </P>

<BR WP="BR1"><BR WP="BR2">
<P>	<STRONG>25-27.</STRONG>  Ad tertium principale dico quod dicta offa Virgilii et pulvis, de qua auctor hic dicit,
denotat qualiter cum ratione debemus quietare hoc vitium gule aggrediens nos cum lentulis Danielis et
locustis Baptiste, ut dicit iste auctor in <EM>Purgatorio</EM> in capitulo xxii+o~, unde Yeronimus, in quodam
<EM>Decreto</EM>, ait ad hoc: <EM>Olerum et pomorum ac leguminum et facilior apparatus est et arte
impendiisque coquorum non indiget, sine cura substentat humanum genus, moderate sumptus,
quia nec avide devoratur, quod irritamenta gule non habet</EM> {<EM>Decr. Grat.</EM> III D. V c. xxix}. </P>

<BR WP="BR1"><BR WP="BR2">
<P>	<STRONG>52-80.</STRONG>  Post hec auctor procedendo fingit se ibi invenire umbram Ciacchi de Florentia, qui
homo de curia fuit et gulosus, a qua umbra auctor querit quattuor: primum enim ad quid venient cives
civitatis partite, scilicet Florentie, que a principio sui constituta fuit partim de gente Fesulana et partim de
gente Romana, ut dicit hic auctor infra in capitulo xv+o~; secundum est ut dicat sibi si aliquis est ibi
iustus; tertium est ut dicat sibi causam sue discordie; quartum est ut dicat sibi ubi est umbra domini
Farinate de Ubertis et domini Tegghiai Aldobrandi, domini Iacobi Rusticuccii et domini Arrighi de
Arrigucciis et domini Musce de Lambertis de Florentia, probissimorum eius civium olim. </P>

<BR WP="BR1"><BR WP="BR2">
<P>	<STRONG>60-66.</STRONG>  Ad primum respondet dicta umbra implicite, ut dicit hic textus, sed ut explicite pateat,
premictendum est quod de mcclxxxxvii+o~ seu viii+o~ in civitate Pistorii, existentibus duabus partibus,
scilicet Guelfa et Ghibelina, et existente ibi quadam domo, seu prosapia nobili quorundam virorum qui
dicuntur Cancellerii, de quibus quidam ex uno latere vocabantur Ranerii et alii quidam ex altero latere
vocabantur illi de Damiata, in dicta parte Guelfa, ambobus dictis lateribus existentis, contingit quod una
die quidam iuvenis quindecim annorum, nomine Amodorus, de dicto latere illorum de Damiata, ludendo
ad tabulas cum quodam alio iuvene et milite de dictis Raneriis, nomine Dominodato, venit secum ad
contentionem, in tantum quod dictus Amadorus dedit unam alapam dicto Dominodato; quo scito, pater
dicti Amadori misit dictum Amadorum, suum filium, ad dictum Dominumdatum ad se excusandum et ad
subeundum vindictam quamlibet de tali alapa quam vellet sibi inferre dictus Dominusdatus.  Quo facto et
dicto, breviter Focaccia, frater dicti Dominidati, in presentia dicti sui fratri, manum dexteram dicto
Amadori amputavit; quo scelere perpetrato, statim dicta domus divisa est, ita quod omnes Ghibelini de
Pistorio tenuerunt cum dictis Raneriis, et dicta est tunc pars Blanca pars dictorum Raneriorum et etiam
omnium Florentinorum et Bononensium aliorumque de Tuscia qui tenuerunt cum eis, et predicti de
Damiata et alii Guelfi de Pistorio et de Florentia et de Bononia, qui tenuerunt cum eis dicti sunt de parte
Nigra.  Et demum dicta pars Blanca primo in dicta civitate Pistorii vicit dictam partem Nigram, et eam
inde expulit, et ibi dicta pars Blancorum et Florentie et Bononie cepit dominari, et dominata est per tres
annos, quos auctor vocat hic tres soles.  Inde primo dicta pars Blancorum expulsa fuit de Florencia
anno mccci+o~ potencia Karuli Sine Terra de Francia, quin de inductu Bonifatii pape viii+o~ id fecit
sub simulatione, et hoc tangit hic dicta umbra dum dicit de piaggia ad quam naves quiescunt et non
videntur moveri sicut tunc dictus papa non videbatur facere et moveri ad quod occulte movebatur.  Inde
obsessa fuit dicta civitas Pistorii a dicta parte Nigra sub capitaneatu regis Roberti et marchionis
Moroelli Malaspine, et victa est dicta civitas et expulsa est dicta pars Blancorum inde et de aliis dictis
terris, et hoc est quod prenuntiat hic dicta umbra Ciacchi, dicendo quomodo post longam contentionem
venient ad sanguinem, idest ad bellum civile, et pars silvestris, idest dicta pars Blanca ita vocata a dicta
umbra propter predictum facinus expellet aliam primo in dicta terra Pistorii, ut supra dictum est, ac ut
etiam prenuntiat umbra Vanni Fucci infra in capitulo xxiiii+o~, et quomodo inde cadet infra tres soles,
idest infra tres annos. </P>

<BR WP="BR1"><BR WP="BR2">
<P>	<STRONG>73.</STRONG>  Ad secundum dicit dicta umbra quod iusta duo sunt, in mundo subaudi, et quod ibi, scilicet
Florentie, non intelliguntur etc.: circa hunc passum est notandum quod auctor vult hic tangere de illis
tribus iuribus de quibus tetigit in illa sua cantilena que incipit: <STRONG>Tre donne intorno al cor mi son venute</STRONG>
{Dante, <EM>Rime</EM> CIV 1}, accipiendo dictas tres dominas ut tres leges descendentes a dictis tribus
iuribus, scilicet a iure naturali quod, ut dicit Lex, <EM>Cum ipso genere humano rerum natura, idest Deus,
prodiit</EM>, et quod id dicitur in principio <EM>Decretorum</EM>: <EM>In lege et in Evangelio continetur, quo quisque
iubetur alii facere quod sibi vult fieri, et prohibetur alii inferre quod sibi nolit fieri,</EM> ut <EM>Mathei</EM>
vii+o~ habetur {<EM>Decr. Grat.</EM> I D. c. i. <EM>Matt</EM>. VII 12};  quod <EM>Ius</EM>, secundum Ysiderum, <EM>dicitur 'fas',
idest divina Lex </EM>{cf. Isid., <EM>Etym</EM>. V ii 1}, et quod auctor vocat 'dricturam' in dicta sua cantilena;
<EM>secundum Ius dicitur Ius gentium, quo solum genus humanum utitur, quod quidem precipit
honeste vivere, alterum non ledere et ius suum unicuique tribuere; tertium dicitur Ius civile,
scilicet quod quisque populus vel civitas sibi proprium divina humanaque causa constituit</EM> 
{<EM>Decr. Grat. </EM>I D. I c. vii-viii}.  Modo dicit dicta umbra quod, licet dictum Ius civile tertium vigeat
Florentie, tamen premissa alia duo iura in effectu minime; et quia dictus Ysiderus dicit quod <EM>Ius dictum
est quia iustum est</EM> {cf. Isid., <EM>Etym</EM>. V iii 1}, ideo auctor vocat dicta duo Iura hic, scilicet  primum et
secundum, duo iusta. </P>

<BR WP="BR1"><BR WP="BR2">
<P>	<STRONG>74.</STRONG>  Ad tertium dicit quomodo vitium superbie, invidie et avaritie est causa discordie dicte
civitatis Florentie. </P>

<BR WP="BR1"><BR WP="BR2">
<P>	<STRONG>85-87.</STRONG>  Ad quartum respondet ut per se patet in textu. </P>

<BR WP="BR1"><BR WP="BR2">
<P>	<STRONG>94-111.</STRONG>  Ultimo inducit auctor Virgilium ad dicendum de adventu Domini iudicaturi mundum, de
quo habetur <EM>Mathei</EM>, xxiii+o~ capitulo, ibi: <EM>Et videbunt Filium hominis venientem in nubibus celi
cum virtute multa et maiestate, et mictet angelos suos cum tuba et voce magna. Tuncque omnis
anima veniet ad sepulturam sui corporis et illud reassumet</EM> {<EM>Matt</EM>. XXIV 30-1}.  Quod
prophetizans <EM>Psalmista</EM> ait:<EM> Auferes spiritum eorum, et deficient, et in pulverem suum revertentur</EM>
{<EM>Ps</EM>. CIII 29}, et alibi: <EM>Emicte spiritum tuum, et creabuntur, et renovabis faciem terre </EM>{<EM>Ps</EM>. CIII
30}.  Ad quod facit quod dicitur <EM>Apocalipsis</EM> xxi+o~ ibi: <EM>Et dedit mare mortuos suos qui in eo erant,
et mors et Infernus dederunt mortuos qui in eis erant</EM> {<EM>Ap</EM>. XX 13}, arguendo inde Virgilius quod
tormenta infernalia post dictam sententiam erunt maiora, ut ait Augustinus <EM>Super Iohanne</EM> dicens: <EM>Cum
fiet resurrectio etiam bonorum gaudia et malorum tormenta maiora erunt</EM> {Aug., <EM>In Ioh. Ev.</EM>
XLIX xi 10}, ea ratione, hic in textu assignata, scilicet quod res quelibet cum perfectior est, perfectius
sentit bonum et malum.  At tunc, licet illa gens maledicta et dampnata ad veram perfectionem salutarem
non vadat, tamen ibi plus quam hic expectat esse temporaliter, cum ibi ecternaliter erit, item etiam et
realiter perfectior erit post dictam sententiam, cum ante ea a tempore mortis passionata fuerit solum
cum anima, et tunc cum anima et corpore cruciabitur. </P>

</BODY>
</HTML>

--------------099C2D0049FBD524ED3C4577--

