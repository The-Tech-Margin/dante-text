	<b>1-9.</b>  <i>Situazione del Poeta occupato da due dubbi
diversi.</i>  Le parole di Piccarda lasciano nella mente di Dante
due dubbi: l'uno dell'origine dell'anima, l'altro di quello che
costituisce la natura dell'anima stessa, il libero arbitrio. 
Sospinto d'un modo eguale dall'uno e dall'altro dubbio, egli
tacea.  Il suo silenzio, voluto da assoluta necessità, non
meritava lode nè biasimo.  Or questa necessità spiega con
similitudini, le quali portano a ciò: che posto l'uomo tra due
cibi egualmente distanti, ed egualmente eccitanti l'appetito,
resterebbe immobile, come l'agnello tra due lupi bramosi in pari
modo di preda, e come il cane tra due daini; perchè tirati tutti
da eguali forze contrarie.  È questione posta già dai filosofi
intorno a due cagioni che tenessero in bilico il libero volere;
la quale si appoggia a un'ipotesi impossibile.  E questi versi
danteschi sentono un po' dell'aridità di una disquisizione
scolastica.  Cfr. <i>L. Vent.</i> <i>Simil.</i> 408, p. 246.  <i>Ferroni</i>,
<i>Illustrazione di due passi della D. C.</i>, negli Atti della Crusca
I, p. 1-11.  <i>Zanchi</i>, <i>Alcune Armonie nell'ordine naturale
coll'ordine soprannaturale</i>, Verona, 1863, p. 154-181.

	<b>1-2.  Moventi</b>: che non ci fosse motivo più per l'uno
che per l'altro.  <i>Tom.</i>  Si è preteso che <i>Buridan</i> sia stato il
primo a proporre tal questione, e valendosi dell'esempio d'un
asino posto tra due eguali quantità di alimento, abbia deciso che
morrebbe di fame.  Forse il nostro tolse il suo esempio da S.
Tommaso il quale scrive (<i>Sum. th.</i> P. I, 2<sup>a</sup>e qu. XIII, art. 6):
<i>Si aliqua duo sunt penitus aequalia, non magis movetur homo ad
unum quam ad aliud; sicut famelicus si habet cibum aequaliter
appetibilem in diversis partibus, et secundum aequalem distantiam,
non magis movetur ad unum quam ad alterum.</i>  L'Aquinate non trova
altro ripiego onde indurre quell'uomo ad eleggere l'uno de' due
cibi, se non di fargli considerare nell'uno qualche condizione
per cui rendasi più eleggibile.  <i>Dicendum quod nihil prohibet,
si aliqua duo aequalia proponantur secundum unam considerationem,
quin circa alterum consideretur aliqua conditio per quam emineat,
et magis flectatur voluntas in ipsum quam in aliud.</i>  Ma ciò vuol
dire, come osserva <i>Lomb.</i>, che non v'è altro scampo che di
rendere que' due cibi di <b>moventi d'un modo</b>, moventi
diversamente; e che, restando <b>di un modo moventi</b>, l'uomo
realmente si morrìa di fame.  Cfr. <i>Conti</i> <i>Stor. della filos.</i>
II, 228 e seg.  Anche Fra Giordano aveva già disegnato questa
immagine con le seguenti parole: &laquo;Or come posso essere ricco e
povero a uno tratto? sì bene: siccome quegli ch'avesse voglia di
mangiare, e avesse innanzi molte imbandigioni, più di cento, e
tutte finissime e nobili, che non saprebbe a quale
s'incominciare, nè in quale si mettesse mano: vedi che della
molta abbondanza sarebbe povero.&raquo;  Cfr. <i>Fanf.</i> <i>Stud. ed
Osserv.</i>, p. 120 e seg.  Vedi specialmente <i>Zanchi</i>, l. c.

	<b>3.  Recasse</b>: <i>S. Cr.</i>, <i>Vat.</i>, <i>Berl.</i>, <i>Cass.</i>,
<i>Vien.</i>, <i>Stocc.</i> ecc.  <i>Si recasse</i>: <i>Caet.</i> ecc. <i>Ald.</i>,
<i>Vell.</i>, <i>Dan.</i>, <i>Viv.</i> ecc.  Così pure <i>Dion.</i> e <i>Perazzini</i>
(ed. <i>Scol.</i>, p. 139).  Non sembra necessario scostarsi dai più e
più autorevoli codd.

	<b>4-5.  Agno</b>: lat. <i>agnus</i>, agnello, cfr. <i>Parad.</i> IX,
131; X, 94.  -- <b>Due brame</b>: tra due famelici lupi, non sapendo
da quale piuttosto fuggire.  Cfr. <i>Ovid.</i> <i>Metam.</i> lib. V, v. 164
e segg.:

     <i>Tigris ut auditis diversa valle duorum</i>
     <i>Extimulata fame mugitibus armentorum</i>
     <i>Nescit, utro potius ruat, et ruere ardet utroque</i>:
     <i>Sic dubius Perseus, dextra loevane feratur</i> ecc.

	<b>6.  Sì</b>: ugualmente immobile, non sapendo su quale
piuttosto gittarsi.  -- <b>Dame</b>: per <i>damme</i>, dal lat. <i>dama</i> --
daino.  Cfr. <i>Virg.</i> <i>Eclog.</i> VIII, 28: <i>Cum canibus timidi
venient ad pocula dammae.</i>  E <i>Georg.</i> III, 539, 540: <i>Timidi
dammae cervique fugaces Nunc interque canes et circum tecta
vagantur.</i>  Osservò <i>Tom.</i> e ripeterono altri: Nella prima
similitudine è da ambe parti uguale il timore, nella seconda la
voglia; ma la seconda è la similitudine più propria: chè niun
filosofo ha disputato mai se un agnello tra due lupi tema
egualmente di questo e di quello.  La tema quì non si divide, ma,
confusa, radoppia.  <i>Biag.</i> cita opportunamente queste parole di
Montaigne: <i>C'est une plaisante imagination, de concevoir un
esprit balancé justement entre deux pareils ennuis, car il est
indubitable, qu'il ne prendra jamais parti, d'autant que
l'application et le choix porte inégalité de prix; et qui nous
logerait entre la bouteille et le jambon, avec égal appétit de
boire et de manger, il n'y aurait sans doute remède, que de
mourir de soif et de faim.</i>

	<b>7.  Perchè</b>: in virtù di tal legge di natura il mio
tacere non meritava nè biasimo nè lode, poichè, essendo io
sospinto egualmente dai due miei dubbi, era naturalmente
necessario che io non mi risolveva a parlare di alcuno.  Non
merita lode o biasimo se non ciò che liberamente si fa.

	<b>10-27.</b>  <i>Beatrice indovina ed espone i due dubbi di
Dante.</i>

	<b>11.  Con ello</b>: col desiderio.  <b>Ello</b> ed <i>ella</i> invece
di <i>lui</i> e <i>lei</i> si dice comunemente da' contadini toscani; cfr.
<i>Caverni</i>, <i>Voci e modi</i>, p. 55.  Sebbene <b>ello</b>, <i>ella</i> ecc. per
ordinario e secondo grammatica sieno casi retti o nominativi,
pure alcuna volta furono usati e con vaghezza si usano,
specialmente dai poeti, anche nei casi obliqui.  Cfr. <i>Fornac.</i>
<i>Esemp.</i> II, p. 106, nt. 451; <i>Cinon.</i> <i>Partic.</i> 101, 18;
<i>Blanc</i>, <i>Gram.</i>, p. 262 (Sbaglia per altro il <i>Blanc</i> dicendo
che quest'uso è tutto antiquato; cfr. <i>Caverni</i>, l. c.).

	<b>12.  Più caldo</b>: è lezione comune poco meno che a tutti
i codici e a tutte le edizioni.  Il solo <i>Buti</i> tra gli antichi
ha: <i>più chiaro</i>, ed il commentatore aggiunge: &laquo;Ho trovato io
alcuno testo che dice: <b>Più caldo assai</b>, cioè più fervente; ma
la prima sentenzia credo che sia migliore.&raquo;  Doveva però dirci se
trovò pure la lezione <i>più chiaro</i> &laquo;in alcuno testo&raquo;.  Nessuno, a
quanto veggiamo, accettò la lezione del <i>Buti.</i>  Persino
<i>Scarab.</i> seguì la comune.  Cfr. però <i>Picci</i>, <i>I luoghi più
oscuri</i> ecc. p. 260, e <i>Ronchetti</i> <i>Appunti</i>, p. 134.

	<b>13-14.  Fe' sì</b>: così <i>S. Cr.</i>, <i>Cass.</i>, <i>Vien.</i>,
<i>Stoc.</i>, ecc. <i>Lomb.</i>, <i>Witte</i> e quasi tutti i moderni.  Così
pure <i>Lan.</i>, <i>An. Fior.</i>, <i>Tom.</i>, <i>Br. B.</i>, <i>Frat.</i>, <i>Greg.</i>,
<i>Andr.</i>, <i>Fanf.</i> ecc.  <i>Fessi Beatrice</i> hanno i più; <i>Vat.</i>,
<i>Berl.</i>, <i>Caet.</i>, <i>Cort.</i> ecc. <i>Folig.</i>, <i>Jesi</i> (Fe se B.),
<i>Mant.</i>, <i>Nap.</i>, <i>Nidob.</i>, <i>Ald.</i>, <i>Crus.</i>, ecc. <i>Ott.</i>, <i>Falso
Bocc.</i>, <i>Benv. Ramb.</i>, <i>Buti</i>, <i>Land.</i>, <i>Vell.</i>, <i>Dan.</i>, <i>Dol.</i>,
<i>Vent.</i>, ecc.  <i>Biag.</i> difende poco felicemente e con modi plebei
quest'ultima lezione.  Ma che fece Beatrice <i>di sè</i>?  Nulla. 
Ella fece la stessa cosa che fece Daniele, indovinando cioè le
cose che passavano per la mente d'altri.  Leggendo <b>fe' sì</b> il
senso è chiarissimo: Come Daniello conobbe quale era stato il
sogno (di cui Nebucadnezar si era dimenticato) e spiegollo; così
Beatrice conobbe i dubbi di Dante e gli sciolse.  Cfr. <i>Quattro
Fior.</i> II, 235.  Sul fatto a cui allude il Poeta cfr. <i>Daniele</i>
cap. II.

	<b>15.  Ingiustamente</b>: avendo comandato la morte dei suoi
indovini, perchè non gli sapevano ridire il sogno da lui
dimenticato; cfr. <i>Dan.</i> II, 11, 12.  -- <b>Fello</b>: crudele, <i>Inf.</i>
VIII, 18; XI, 88 ecc.  Sull'etimologia di questa voce cfr.
<i>Diez</i>, <i>Etym. Wört.</i> 3, ed. I, p. 174, ed. 4<sup>a</sup> p. 136 e 719.  --
Poco degna del <i>Tom.</i> ci pare la sua osservazione a questo luogo:
&laquo;Strano parrà che Beatrice, sciogliendo i dubbi di Dante, sia
paragonata a Daniello che scioglie que' (?) di Nabucco (a noi non
pare menomamente strano).....  Ma notisi che la comparazione cade
sull'indovinare la cosa non detta, e che il predicatore della
monarchia non si lascia fuggire il destro di dire la sua a'
principi <b>ingiustamente felli</b>, per avvertirci che fellonia non è
colpa solamente de' sudditi.&raquo;  Dubitiamo che il Poeta abbia quì
voluto darci tale avvertimento.

	<b>16.  Ti tira</b>: ti spinge a dimandare.

	<b>18.  Lega</b>: impedisce; cfr. <i>Virg.</i> <i>Aen.</i> X, 794: <i>Ille
pedem referens et inutilis inque ligatus Cedebat.</i>  -- <b>Non
spira</b>: non si manifesta con parole.

	<b>19-21.  Il buon voler</b>: di osservare ed adempiere i voti
fatti a Dio.  -- &laquo;L'argomento del Poeta era, che durando la buona
volontà in altrui, essendo sforzato a far cosa alcuna contro la
sua volontà, non esser ragionevole che tal forza e violenza
scemasse la misura del merito.&raquo;  <i>Dan.</i>

	<b>23-24.  Tornarsi</b>: Dante vede nel primo cielo le anime
di coloro che furono incostanti e suppone che ivi sia in eterno
la loro dimora.  Si ricorda della dottrina di Platone nel
<i>Timeo</i>, e gli pare che quanto egli vede la confermi come vera. 
Insegnò Platone che le anime umane fossero fatte prima dei corpi,
e distribuite nelle stelle, e che, dalle stelle passando ai
corpi, ritornassero in morte alle medesime stelle.  Cfr. <i>Plato</i>,
<i>Tim.</i>, p. 41 A.  <i>Ritter et Preller</i>, <i>Hist. Phil.</i> ed. VI, p.
222 e segg.  <i>S. Aug.</i> <i>De Civit. Dei</i>, lib. XIII, c. 19;
<i>Filal.</i> e <i>Witte</i> ad h. l.  Or in che consisteva il secondo
dubbio di Dante?  L'<i>Ott.</i> risponde: &laquo;Se gli è vera l'opinione di
Plato filosofo, che tenea che l'anime si partissino dalle stelle,
quando veniano nel corpo umano, poi nella morte si ritornassono
ad esse.&raquo;  Tale è pure l'opinione del <i>Lan.</i>, di <i>Petr. Dant.</i> e
degli altri antichi.  Chiaramente si esprime <i>Land.</i>: &laquo;Il secondo
dubbio è, che veduto Dante questi spirti nel globo lunare, quasi
s'inclina in opinione, che le anime degli uomini uscendo dai
corpi tornassero alle stelle&raquo; ecc.  Vanno d'accordo il <i>Vell.</i>,
<i>Dan.</i> ecc.  Il dubbio sarebbe dunque: &laquo;La dottrina di Platone è
vera o non è vera?&raquo; -- <i>Witte</i> interpreta diversamente.  Se la
dottrina di Platone è vera, recarono le anime scendendo in terra
a congiungersi col corpo già que' difetti seco loro, a motivo de'
quali venne loro assegnato posto inferiore nel Paradiso?  I germi
di questa interpretazione si trovano già presso il <i>Vent.</i>  Ma di
questo dubbio quì non si fa cenno nel testo.  Beatrice dice al
Poeta: Egli ti dà inoltre cagione di dubitare, che, veggendo
quelle anime rilegate nel cielo della Luna, e' pare che
ciascun'anima, dopo la separazione sua dal corpo, a quella stella
ritorni, onde prima partita s'era.  E questa opinione platonica
vien confutata da Beatrice nei versi seguenti, mentre dell'altra
questione, se le anime recarono seco l'incostanza scendendo dalle
stelle nella terra a congiungersi col corpo, non se ne fiata. 
Convien dunque stare cogli antichi.

	<b>25.  Velle</b>: forma lat. il volere, la volontà.  Non è
voce poetica (<i>Biag.</i>), ma modo scolastico; non è posta per
bisogno della rima (<i>Lomb.</i>), ma era dell'uso anche in prosa.

	<b>26.  Pontano</b>: s'appuntano nel tuo volere, fanno uguale
stimolo, chiedendo spiegazione.

	<b>27.  Felle</b>: fiele, veleno, pericolo di male.  Beatrice
dichiara la quistione circa il ritorno delle anime alle stelle
più contraria alla fede cristiana e più perniciosa che non
l'altra circa l'infrazione involontaria de' voti, poichè la prima
tocca l'essenza della natura divina ed umana.  <i>Lan.</i>: &laquo;Nota che,
avvegnachè gli predetti dubbj, secondo l'Autore, fossono eguali,
secondo lo vero egli erano disuguali, imperquello che lo dubbio
che può generare eresìa è troppo più crudo e amaro che gli altri;
e però che tenere altro dell'anima umana che non fa la fede
cattolica, si è eresia, si è più velenoso dubbio quello ch'è
circa essa anima, secondo la posizione sopradetta, che non è a
dubbiare della forza, overo del merito predetto.&raquo;  Così anche
l'<i>Ott.</i>  Il <i>Tom.</i> suppone che più pericolosa dell'altra sia
detta questa opinione anche perchè a Dante poteva parere che la
confermasse Virgilio nelle parole (<i>Georg.</i> IV, 221 e segg.):

                 <i>Deum namque ire per omnia</i>,
     <i>Terrasque tractusque maris coelumque profundum</i>;
     <i>Hinc pecudes, armenta, viros, genus omne ferarum</i>,
     <i>Quemque sibi tenues nascentem arcessere vitas</i>;
     <i>Scilicet huc reddi deinde ac resoluta referri</i>
     <i>Omnia nec morti esse locum, sed viva volare</i>
     <i>Sideris in numerum atque alto succedere coelo.</i>

Ma Virgilio, aggiunge <i>Tom.</i>, adduce quella opinione siccome
d'altrui, <i>quidam</i>..... <i>dixere</i> (l. c. v. 219); e quanto a
Platone, Dante crede potersi il suo detto interpretare
benignamente, conciliandolo con la verità.  -- Si potrebbe
chiedere, se il Poeta intende che l'opinione platonica sia più
pericolosa in generale, o principalmente per lui medesimo, e
nell'ultimo caso si avrebbe quì una sua confessione aver egli
dubitato un tempo circa l'anima umana.  Veramente tale ci sembra
essere il senso principale di questi versi.  Imperocchè i dubbi
che egli va manifestando e facendosi sciogliere da Beatrice,
voglionsi considerare come reali, non solamente come poetiche
finzioni.  Vedemmo più sopra (<i>Parad.</i> II, nt. ai vv. 46-148) che
Dante per bocca di Beatrice confuta una sua opinione emessa nel
<i>Convivio.</i>  Ed anche quì, denudate dalla loro veste poetica, le
parole di Dante significano semplicemente che egli dubitò un
tempo se forse vera fosse la dottrina platonica circa le anime,
ma che più tardi e' riconobbe tal dottrina essere assai
pericolosa e pertanto da non accettarsi.  Nella <i>Divina Commedia</i>
vuolsi studiare la storia della vita intima e dello svolgimento
del pensiero ed anche delle credenze del Poeta.

	<b>28-63.</b>  <i>Beatrice confuta l'errore platonico sul
ritorno delle anime alle stelle dove prima abitavano, aggiungendo
l'influenza dagli astri venire.</i>  Cfr. C. II, nt. generale ai v.
67-87; <i>Hettinger</i>, <i>Die Theologie der göttlichen Komödie</i>, Köln
1879, p. 104 e seg.  A maggior intelligenza dei versi seguenti
addurremo alcuni passi di S. Tommaso.  Nella <i>Som. th.</i> P. I, qu.
XII, art. 6 egli scrive: <i>Videntium Deum per essentiam unus alio
perfectius eum videbit.  Quod quidem non erit per aliquam Dei
similitudinem perfectiorem in uno quam in alio, cum illa visio
non sit futura per aliquam similitudinem, sed hoc erit per hoc
quod intellectus unius habebit majorem virtutem, seu facultatem
ad videndum Deum, quam alterius.  Facultas autem videndi Deum non
competit intellectui creato secundum suam naturam, sed per lumen
gloriae, quod intellectum in quadam deiformitate constituit.  Unde
intellectus plus participans de lumine gloriae perfectius Deum
videbit.  Plus autem participabit de lumine gloriae qui plus habet
de charitate; quia ubi est major charitas, ibi est majus
desiderium, et desiderium quodammodo facit desiderantem aptum et
paratum ad susceptionem desiderati.  Unde qui plus habebit de
charitate, perfectius Deum videbit, et beatior erit.</i>  Vedi i
passi citati nella nt. al v. 90 dal canto antecedente.  -- <i>Alle
Kirchenväter nehmen Grade der Seligkeit an, und die Lehre des
Jovianus, dass kein Unterschied in den Belohnungen sein werde,
wurde von Hieronymus</i> (contra Jovinian. lib. II) <i>bestritten.</i> 
Gieseler, Dogmengesch., p. 430, cfr. p. 249.  Cfr. <i>Conc.
Florent.</i> in Decr. Union.: <i>Pro meritorum diversitate alius alio
perfectius.  Conc. Trident.</i> Sess. VI, Can. 32: <i>Si quis
dixerit</i>.... <i>hominem justificatum per bona opera non mereri
gloriae augmentum, anathema sit.</i>

	<b>28-29.  De' Serafin</b>: senso: Nè il primo tra' Serafini,
nè Moisè, nè il profeta Samuele, nè qual più vuoi dei due
Giovanni, il Battista o l'Evangelista, nè la stessa Maria, --
nessuno insomma de' più degni tra' Beati non abita altro cielo,
che gli spiriti testè veduti nella Luna.  Nomina prima i
<b>Serafini</b>, perchè sono sopra tutti gli angeli, cfr. <i>Conv.</i> II,
6.  Scendendo quindi agli uomini nomina Moisè, del quale vien
detto che non surse mai più profeta simile a lui, che il Signore
conobbe a faccia a faccia, cfr. <i>Deuter.</i> XXXIV, 10; il profeta
Samuele, poi Giovanni Battista del quale Cristo disse che fra
quelli che son nati di donna non surse mai alcuno maggiore di
lui, cfr. <i>Matt.</i> XI, 11; Giovanni l'Evangelista, il discepolo
che Gesù amava, cfr. <i>Giov.</i> XIII, 23; XIX, 26 ecc.; finalmente
la Beata Vergine stessa.  Volle dunque nominare i primi tra'
Santi.  <i>Tom.</i> osserva: &laquo;Tra' santi più alti nel merito numera
quì Samuele, il severo giudice de' re, e i due Giovanni, dico
l'Apostolo ed il Battista, ponendo a paro lui che fu successore a
Gesù nel nome di figliuolo a Maria, e lui del quale non fu
maggiore tra i nati di donna, e che al re Erode rinfacciò il suo
peccato, onde fu messo in carcere, e pur dalla carcere gli era
liberale di chiesti consigli.&raquo;  Mosè e Samuele sono accoppiati
anche dal profeta Geremia, c. XV, 1: <i>Et dixit Dominus ad me: Si
steterit Moyses, et Samuel coram me</i>, ecc.  -- <b>S'india</b>: si
unisce a Dio, gli è più prossimo.  -- &laquo;<b>S'india</b> è verbo
informativo da Dio; quasi <i>informatum a Deo.</i>&raquo;  <i>Lan.</i>  La voce è
un &alpha;&pi;&upsilon;&xi;
&lambda;&epsilon;&gamma;%ó&mu;&epsilon;&nu;&omicron;&nu;; invece è
dell'uso <i>indiavolare</i>, <i>indiavolarsi</i>, <i>indiavolato</i> e simili. 
Quale ne sarà mai la causa?

	<b>30.  Non Maria</b>: credettero alcuni commentatori antichi
che colle parole <b>io dico, non Maria</b> il Poeta abbia voluto fare
una eccezione di Maria Vergine, come se essa avesse in altro
cielo il suo scanno.  Così <i>Benv. Ramb.</i>: &laquo;eccettuo Maria
Vergine&raquo;.  <i>Land.</i>: &laquo;<b>Non Maria</b>, perchè quella è non solo sopra
tutti gli spiriti umani, ma ancora sopra tutti gli angeli.&raquo; 
<i>Vell.</i>: &laquo;Io non dico Maria, perchè questa dalla Chiesa <i>exaltata
est super choros angelorum.</i>&raquo;  Ma l'essere più o meno esaltata
c'entra quì come il cavolo a merenda.  Si tratta di sapere se le
anime de' Beati dimorano in diversi Cieli, oppure tutte nel
medesimo, cioè nell'Empireo.  E nel canto XXXII del <i>Parad.</i> il
Poeta colloca la Vergine nel medesimo Empireo in compagnia di
tutti i beati, come bene avvertì <i>Lomb.</i>  Per conseguenza Dante
non vuol quì fare veruna eccezione, dice anzi che la stessa B.
Vergine non ha suo scanno in altro cielo.  Ottimamente il <i>Dan.</i>:
&laquo;Ma nè nostra Donna ancora (che molto più partecipa della gloria
e beatitudine divina) non ha sua sede in altro cielo, che
s'abbino quelli spiriti che mo' ti apparirono, cioè
nell'Empireo.&raquo;  <i>Tom.</i> pare ritorni alla falsa interpretazione
degli antichi, chiosando: &laquo;<b>Maria</b>, più alto&raquo;, ed aggiungendo:
&laquo;Quanto a Maria egli le assegna luogo ancora più alto, perch'ella
<i>nel consenso all'incarnazione meritò più che tutte le creature,
tanto angeli quanto uomini, in tutti gli atti e pensieri loro.</i>&raquo; 
(Tom. Serm.).  Ripetiamo che i meriti quì non c'entrano per
nulla, e che di null'altro quì si tratta se non del <i>cielo</i> in
cui ha suo scanno.  Tutti i moderni da noi consultati, e tra gli
antichi <i>Lan.</i>, <i>Ott.</i>, <i>Post. Cass.</i>, <i>Buti</i> ecc. spiegano con
noi: <b>io dico, non Maria</b> -- io dico, non eccettuando Maria.

	<b>31-32.  Altro</b>: tutti nello stesso cielo, benchè diversi
i gradi di beatitudine.  &laquo;E questo quieto e pacifico cielo
(Empireo) è lo luogo di quella somma Deità che sè sola
compiutamente vede.  Questo è lo luogo degli spiriti beati;
secondo che la santa Chiesa vuole, che non può dire menzogna.&raquo; 
<i>Conv.</i> II, 4.

	<b>33.  Più o meno anni</b>: <i>Lan.</i>, <i>Petr. Dant.</i>, <i>Falso
Bocc.</i>, <i>Post. Cass.</i> ecc. tirano via da questo passo.  L'<i>Ott.</i>
chiosa: &laquo;Nè sono nè più vecchi, nè più giovani di quelli altri
spiriti che ora ti apparirono.&raquo; <i>Benv. Ramb.</i>: &laquo;Non sono
circoscritti da luogo, come non lo sono da tempo.&raquo;  <i>Buti</i>: Così
sarà la loro vita perpetua in quella beatitudine, come quella
delli agnoli e dei santi.  <i>Land.</i>: Tutti sono eterni; non nel
luogo nè nell'eternità loro è differenza, ma nella beatitudine. 
<i>Vell.</i>: Le anime beate in cielo si dimostrano esser tutte d'una
medesima età.  <i>Dan.</i>: Sono della medesima età tutti ch'era
Cristo quando salì suso in cielo, che fu di anni trentatre. 
<i>Vent.</i>: Perciocchè tutti i Beati saranno della medesima età dopo
che sieno risorti <i>in virum perfectum in mensuram aetatis
plenitudinis Christi.</i>  Ephes. IV.  Non accumuliamo citazioni. 
Troviamo presso gli antichi due esposizioni: gli uni intendono: è
eguale per tutti l'eternità; gli altri: sono tutti della medesima
età.  Ma che ha quì che fare l'età?  Il passo di S. Paolo non è
applicabile nel nostro caso, imperocchè si tratta di spiriti non
ancora riuniti coi loro corpi risorti.  E poi non vuolsi
dimenticare, che lo scopo del Poeta, o diciamo di Beatrice, si è
quello di confutare l'opinione di Platone, il quale sull'<i>età</i>
delle anime non disse nulla.  Dovremo dunque accettare l'altra
interpretazione, ampliandola.  Tutti, dice Dante, dimorano in
eterno nell'Empireo.  Ma perchè aggiunse tale osservazione?  Il
<i>Lomb.</i> fu il primo ad accorgersi che Dante vuol quì confutare
un'altra opinione di Platone, il quale credeva che le anime dai
corpi separati restassero nelle stelle loro più o meno anni, a
misura dei riportati meriti.  E così spiegano anche <i>Portir.</i>,
<i>Pogg.</i>, <i>Biag.</i>, <i>Cost.</i>, <i>Tom.</i>, <i>Br. B.</i>, <i>Frat.</i>, <i>Greg.</i>,
<i>Andr.</i>, <i>Triss.</i>, <i>Bennas.</i>, <i>Cam.</i>, <i>Kanneg.</i>, <i>Filal.</i>,
<i>Witte</i>, ecc.  Alcuni pochi tra' moderni (<i>Edit. Fior.
dell'Ancora</i>, <i>Ces.</i>, <i>Frances.</i> ecc.) ripetono cogli antichi il
senso essere: &laquo;Nè sono di maggiore o minore età, essendo tutti in
una vita di perfezione.&raquo;  Ma mirando il Poeta a combattere <i>ex
professo et sigillatim</i> le dottrine di Platone, ed avendo questi
insegnato, che le anime dopo più o meno lunga dimora nelle loro
stelle ritornano in terra ad animare nuovi corpi, non dovrebbe
veramente più essere disputabile che quì il Poeta combatte tale
opinione, e non vuol parlare dell'<i>età</i> degli spiriti Beati.

	<b>34-36.  Il primo giro</b>: l'Empireo.  Ivi sono tutti i
Beati.  La loro vita ha un differente grado di dolcezza, non per
essere posti in cieli diversi, ma perchè sentono differentemente
lo spirare di Dio, la felicità che Dio intorno a sè diffonde.  Il
<i>Land.</i>: &laquo;Non nel luogo, nè nell'eternità (?) loro è differenza,
ma nella beatitudine: della quale benchè ciascuno sia pieno
quanto ne cape, e però ciascuno ha dolce vita, nè può più
desiderare, perchè si trova pieno; nientedimeno chi ha più
merito, è di più capacità: e però sentono e partecipano più del
dolce spirito, cioè della beatitudine, che è l'amore e la grazia
la quale Iddio spira ne' beati.  Sono le anime simili a vasi di
varie quantità, ma tutti pieni.  Una tazza, ed un gran boccale,
quando son pieni, benchè tenga più il boccale, nondimeno essendo
piena la tazza è senza scemo, come il boccale.  Così essendo ogni
anima piena di gloria, non è men piena quella che meno ne cape,
che quella che ne cape più.&raquo;  Cfr. <i>Thom. Aq.</i> <i>Sum. th.</i> l. III,
<i>Suppl.</i> qu. XCIII, art. 2, 3.

	<b>37.  Sortita</b>: assegnata in sorte.

	<b>38-39.  Per far segno</b>: per significare sensibilmente la
loro sfera celestiale, cioè il grado della loro celeste
beatitudine, che <b>ha men salita</b>, è cioè il meno alto, l'infimo
di tutti.  -- <b>Celestial</b>: è lezione dei quattro codd. del
<i>Witte</i>, <i>Cass.</i>, ecc.  <i>Benv. Ramb.</i>, <i>Buti</i>, <i>Land.</i>, <i>Vell.</i>
ecc.  <i>Spiritual</i> hanno il <i>Vien.</i>, <i>Stoc.</i>, <i>Cort.</i> e parecchi
altri codd.  -- Intendi: <b>della celestiale spera</b>, cioè grado, o
condizione.  Non sappiamo indovinare cosa si voglia <i>Bennas.</i>
colla sua chiosa a questo verso: &laquo;L'Empireo ha men salita degli
altri cieli da lui racchiusi, per essere il più grande di tutti i
cieli.  Si sa che i cerchi voltano più presto, e quindi hanno più
salita quanto sono più piccoli; e voltano meno o hanno meno
salita quanto sono più grandi.&raquo;  Cosa hanno che fare tali
osservazioni quì, dove non si tratta che dei diversi gradi di
beatitudine?  <b>Ha men salita</b> significa quì: è la più bassa di
tutte, ed il senso è: Quelle anime si mostrarono nella sfera
della Luna, che è la più bassa, per indicare che nella
beatitudine celeste esse occupano l'ultimo posto.

	<b>40.  Così</b>: per mezzo materiale e sensibile.  -- &laquo;Quì
mostra l'Autore la convenevolezza di tal modo di parlare e di
tale introduzione di gradi nella presente Commedia, e dice: Con
ciò sia cosa che voi uomini non possiate intendere per voi, se in
prima tali intelligenzie non hanno esordio dagli vostri sensi,
egli è bisogno, a darvi a intendere gli gradi della beatitudine
di Paradiso, quelli mostrarvi per differenzie sensibili, acciò
che, per gli siti e luoghi più alti e meno alti, voi intendiate
quelle anime più altamente e meno altamente intendere la essenzia
e grazia del Creatore; e <i>per consequens</i> quella che più
perfettamente intende, più partecipare della gloria del Signore.&raquo; 
<i>Lan.</i>  Così pure <i>Ott.</i> ed altri.  Il <i>Land.</i> ricorda
l'aristotelico: <i>Nihil est in intellectu quin prius fuerit in
sensu.</i>  Secondo l'Aquinate l'<i>operazione segue la natura</i>, vale
a dire conformasi ad essa, e, poichè noi siam anime unite ad un
corpo, s'arguisce che noi cominciamo a conoscere dagli oggetti
del senso, cioè da' corpi.  Ma il senso apprende i sensibili,
l'intelletto poi apprende la loro natura immaterialmente e
immutabilmente, essendo egli non materiale e non mobile come i
corpi.  <i>Intellectus species corporum, quae sunt materiales et
mobiles, recipit immaterialiter et immobiliter secundum modum
suum; nam receptum est in recipiente per modum recipientis. 
Dicendum est ergo quod anima per intellectum cognoscit corpora
cognitione immateriali, universali et necessaria.</i>  Thom. Aq.
Sum. th. P. I, qu. LXXXIV, art. 1.  <i>Non potest dici quod
sensibilis cognitio sit totalis et perfecta causa intellectualis
cognitionis, sed magis quodam modo est materia causae</i>..... 
<i>Quamvis prima immutatio virtutis imaginariae sit per motum
sensibilium, quia phantasia est motus factus secundum sensum,
tamen est quaedam operatio animae in homine quae dividendo et
componendo format diversas rerum imagines, etiam quae non sunt a
sensibus acceptae</i>.....  <i>Sensitiva cognitio non est tota causa
intellectualis cognitionis.</i>  Ibid. art. 6.  -- &laquo;Il senso ritrae
i sensibili particolari, ma l'intelletto vi scopre la natura,
come il significato in una scrittura, o come nel marmo informe
vedeva Michelangelo la figura d'intorno a cui levava il
soperchio.  L'Alighieri distingue benissimo (nella presente
terzina) l'un ufficio e l'altro.&raquo;  <i>A. Conti</i>, <i>Stor. della
filos.</i> II, 218 e seg.  Le cose sensuali e corporali devono
servire di veicolo onde guidare l'uomo alle cose soprasensuali e
spirituali.  Cfr. <i>Hettinger</i>, <i>Theol. der Göttl. Kom.</i>, p. 22.

	<b>41-42.  Da sensato</b>: da oggetto sensibile apprende quel
che poi diviene intelligibile.  <i>Tom.</i>  Sensato disse in luogo di
sensibile, perciò che sensibile è quello che <i>patet sensui</i>, e
sensato è proprio dell'animale.  <i>Dan.</i>  Cfr. <i>Thom. Aq.</i> <i>Sum.
th.</i> P. I, qu. XII, art. 11: <i>Anima nostra, quamdiu in hac vita
vivimus, habet esse in materia corporali; unde naturaliter non
cognoscit aliqua, nisi quae habent formam in materia, vel quae per
hujusmodi cognosci possunt.</i>  Ibid. P. I, 2<sup>a</sup>e qu. III, art. 3:
<i>Operatio intellectus praeexigit operationem sensus.</i>  Ibid. P. I,
qu. I, art. 9: <i>Conveniens est sacrae Scripturae divina et
spiritualia sub similitudinem corporalium tradere.  Deus enim
omnibus providet, secundum quod competit eorum naturae.  Est autem
naturale homini ut per sensibilia ad intelligibilia veniat: quia
omnis nostra cognitio a sensu initium habet.  Unde convenienter
in sacra Scriptura traduntur nobis spiritualia sub metaphoris
corporalium.</i>  Ibid. P. III, qu. XXX, art. 3: <i>Quia principium
humanae cognitionis est sensus, ideo in eo consistit maxima
certitudo; quia semper oportet quod principia cognitionis sint
certiora.  Ibid. P. I, qu. LXXVIII, art. 4: <i>Licet intellectus
operatio oriatur a sensu, tamen in re apprehensa per sensum
intellectus multa cognoscit quae sensus percipere non potest.</i> 
Ibid. P. I, qu. LXXVII, art. 7: <i>Sensus est propter intellectum,
et non e converso.  Sensus etiam est quaedam deficiens
participatio intellectus; unde secundum naturalem originem quodam
modo est ab intellectu, sicut imperfectum a perfecto.</i>  Ibid. P.
I, qu. XII, art. 4: <i>Ea quae non habent esse nisi in materia
individuali, cognoscere est nobis connaturale, eo quod anima
nostra, per quam cognoscimus, est forma alicujus materiae.  Quae
tamen habent duas virtutes cognoscitivas, unam, quae est actus
alicujus corporei organi; et huic connaturale est cognoscere res,
secundum quod sunt in materia individuali; unde sensus non
cognoscit nisi singularia.  Alia vero virtus cognoscitiva ejus
est intellectus, qui non est actus alicujus organi corporalis. 
Unde per intellectum connaturale est nobis cognoscere naturas quae
quidem non habent esse nisi in materia individuali; non tamen
secundum quod sunt in materia individuali, sed secundum quod
abstrahuntur ab ea per considerationem intellectus; unde secundum
intellectum possumus cognoscere hujusmodi res in universali, quod
est supra facultatem sensus.</i>

	<b>43-45.  Condiscende</b>: parlando del braccio di Dio, de'
suoi piedi ecc. (antropomorfismi), la sacra Scrittura usa
traslati tolti da cose corporee, per adattarsi al modo umano
d'intendere.  Il <i>Galileo</i> (<i>Lett. al P. Castelli</i>, Opp. ed.
<i>Albéri</i>, II, p. 7 e seg.): &laquo;Sebbene la Scrittura non può errare,
potrebbe nondimeno errare alcuno de' suoi interpreti ed
espositori in varj modi, de' quali uno sarebbe gravissimo e
frequentissimo, quando volessimo fermarci sempre sul puro
significato delle parole, perchè così ci apparirebbono non solo
diverse contradizioni, ma gravi eresìe e bestemmie; poichè
sarebbe necessario dare a Dio mani, piedi, orecchie, e non meno
affetti corporali che umani, come d'ira, di pentimento, d'odio,
ed ancora talvolta d'oblivione delle cose passate ed ignoranza
delle future.  Onde siccome nella Scrittura si trovano molte
proposizioni, delle quali alcune, quanto al nudo senso delle
parole, hanno aspetto diverso dal vero, ma sono poste in cotal
guisa per accomodarsi all'incapacità del volgo ecc.&raquo;  Cfr.
<i>Ejusd.</i> <i>Lett. a Cristina di Lorena</i>, Opp. l. c. p. 32 e seg. 
<i>In Scripturis solent spiritualia per corporalia designari, ut ex
his quae novimus, ad desiderandum incognita consurgamus.</i>  Thom.
Aq. Sum. th. P. I, 2<sup>a</sup>e qu. IV, art. 7.  <i>In Deo quaedam dicuntur
proprie, et quaedam secundum metaphoram.  Cum autem aliquae
passiones humanae in divinam praedicationem metaphorice assumuntur,
hoc fit secundum similitudinem effectus.  Unde illud quod est
signum talis passionis in nobis, in Deo nomine illius passionis
metaphorice significatur.</i>  Ibid. P. I, qu. XIX, art. 11.  <i>Per
voces significatur aliquid proprie, et aliquid figurative.  Nec
est litteralis sensus ipsa figura, sed id quod est figuratum. 
Non enim cum Scriptura nominat Dei brachium, est litteralis
sensus quod in Deo sit membrum hujusmodi corporale: sed id quod
per hoc membrum significatur, scilicet virtus operativa.</i>  Ibid.
P. I. qu. I. art. 10.  Cfr. <i>Tertull.</i> <i>adv. Marc.</i> II, 16:
<i>Discerne substantias et suos eis distribue sensus, tam diversos,
quam substantiae exigunt, licet vocabulis comunicare videantur. 
Nam et dexteram et oculos et pedes Dei legimus, nec ideo tamen
humanis comparabuntur; quia de apellatione sociantur.</i>  S.
August. de Genesis c. XVII: <i>Omnes, qui spiritaliter intelligunt
Scripturas, non membra corporea per ista nomina, sed spiritales
potentias accipere didicerunt, sicut galeas et scutum et gladium
et alia multa.</i>  -- <b>Altro</b>: da quel che suonano le parole.  <i>Nam
pro brachio intelligitur potentia divina spiritualiter, et sic de
aliis organis.</i>  Post. Cass.

	<b>47.  Gabriel</b>: cfr. <i>Dan.</i> VIII, 16; IX, 21; <i>Luc.</i> I,
19, 26.  -- <b>Michael</b>: cfr. <i>Dan.</i> X, 13; XII, 1; <i>S. Giuda</i> v.
9; <i>Apocal.</i> XII, 7, 8.  Ambedue Archangeli.

	<b>48.  L'altro</b>: l'Archangelo Raffaele che rendè la vista
al vecchio Tobia, cfr. <i>Tob.</i> III, 25; V, 6, 18.  <i>Ecclesia
admittit pingi angelos ut homines; qui non sunt.  Esto quod in
forma umana Gabriel ad Mariam venerit: item Raphael ad filium
Tobiae, quando eum docuit sanare patrem, sive Tobiam coecatum a
stercore hirundinis.  Quod quidem fit propter laicos, ut dicitur
in Decretis, quod legentibus Scripturam, hoc idiotis praestat
pictura cernentibus.</i>  Petr. Dant.

	<b>49.  Timeo</b>: Platone nel suo Dialogo intitolato Timeo. 
-- &laquo;Dante conosceva l'opinione di Platone nel Timeo non solo da
Aristotele e Cicerone, ma eziandio dalla traduzione latina con
commento di Calcidio, in quei tempi molto in voga.  Sul vero
senso di questa opinione esternò già l'Aquinate (dove?) i suoi
dubbj.&raquo;  <i>Witte.</i>  -- <b>Argomenta</b>: del discendere delle anime
dalle stelle ad incorporarsi e ritornare alle stelle morto il
corpo.  Cfr. <i>Thom. Aq.</i> <i>Sum. contra gent.</i> lib. II, c. 47 e 48;
lib. III, c. 73, 84, ecc.

	<b>50.  Simile</b>: non è, come ciò che quì nella Luna si
vede, una figura di cose per farne intender altre, poichè e'
sembra credere realmente tal quale suonano le sue parole.

	<b>51.  Senta</b>: creda alla lettera.

	<b>53.  Quindi</b>: da essa sua stella.  -- <b>Decisa</b>: tolta,
separata.  Il <i>Blanc</i> (<i>Voc. Dant.</i> s. v.) osserva che in questo
luogo <b>decisa</b> potrebbe essere un latinismo per: caduta, discesa,
dal lat. <i>decidere.</i>

	<b>54.  Diede</b>: al corpo come forma vitale.  <i>Forma hominis
est anima rationalis</i> ....  <i>Materia autem hominis est corpus.</i> 
Thom. Aq. Sum. th. P. II, 2<sup>a</sup>e qu. CLXIV, art. 1.  <i>Anima
rationalis est forma sui corporis.</i>  Ibid. P. I, qu. LXXVI, art.
1, 7, 8, qu. XC, art. 4, qu. XCI, art. 4 etc.  -- <i>Platone</i> nel
<i>Timeo</i> (p. 41) dice che l'eterno Fattore
&xi;&upsilon;&sigma;&tau;%éta&sigma;&alpha;&sigma;
&delta;%@varepsilon &tau;%ò &pi;&alpha;&nu;
&delta;&iota;&espsilon;&iota;&lambda;&epsilon;
&psi;&upsilon;&chi;%àlpha&sigma;
%ìota&sigma;%&alpha;&rho;%íota&theta;&mu;&omicron;&upsilon;&sigma;
&tau;&omicron;&iota;&sigma; &alpha;&sigma;&tau;&rho;&omicron;&iota;&sigma;
&epsilon;&nu;&epsilon;&iota;&mu;%$varepsilon %$vartheta'
%$varepsilon&chi;%álpha&sigma;&tau;&eta;&nu; &pi;&rho;%ò&sigma;
&epsilon;&kappa;&alpha;&sigma;&tau;&omicron;&nu;, &kappa;&alpha;%ìota
%@varepsilon&mu;&beta;&iota;&beta;%álpha&sigma;&alpha;&sigma;
&omega;&sigma; %@varepsilon&sigma; &omicron;&chi;&eta;&mu;&alpha;
&tau;%èta&nu; &tau;&omicron;&upsilon; &pi;&alpha;&nu;&tau;%ò&sigma;
&phi;%úpsilon&sigma;&iota;&nu;
&epsilon;&delta;&epsilon;&iota;&xi;&epsilon;,
&nu;%ó&mu;&omicron;&upsilon;&sigma; &tau;&epsilon;
&tau;&omicron;&upsilon;&sigma;,
&epsilon;%íota&mu;&alpha;&rho;&mu;%$varepsilon&nu;&omicron;&upsilon;&sigma;
&epsilon;%ìota&pi;&epsilon;&nu;
&alpha;%ùpsilon&tau;&alpha;&iota;&sigma;, &omicron;&tau;&iota;
&gamma;%$varepsilon&nu; &epsilon;&sigma;&iota;&sigma;
&pi;&rho;%ómega&tau;&eta; &mu;%@varepsilon&nu;
&epsilon;&sigma;&omicron;&iota;&tau;&omicron;
&tau;&epsilon;&tau;&alpha;&gamma;&mu;%$varepsilon&nu;&eta;
&mu;%íota&alpha; &pi;&alpha;&sigma;&iota;&nu;, &iota;&nu;&alpha;
&mu;%éta &tau;&iota;&sigma;
%@varepsilon&lambda;&alpha;&tau;&tau;&omicron;&iota;&tau;&omicron; %ùpsilon&pi;
&alpha;%ùpsilon&tau;&omicron;&upsilon;, &delta;%$varepsilon&omicron;&iota;
&delta;%@varepsilon
&sigma;&pi;%álpha&rho;&epsilon;%íota&sigma;&alpha;&sigma;
&alpha;%ùpsilon&tau;%àlpha&sigma; &epsilon;%ìota&sigma;
&tau;%àlpha &pi;&rho;&omicron;&sigma;&eta;&kappa;&omicron;&nu;&tau;&alpha;
%$varepsilon&kappa;%álpha&sigma;&tau;&omicron;&iota;&sigma;
&epsilon;&kappa;&alpha;&sigma;&tau;&alpha;
&omicron;&rho;&gamma;&alpha;&nu;&alpha; &chi;&rho;%ó&nu;&omicron;&upsilon;
&phi;&upsilon;&nu;&alpha;&iota; &zeta;%ómega&omega;&nu; &tau;%ò
&theta;&epsilon;&omicron;&sigma;&epsilon;&beta;%@varepsilon&sigma;&tau;&omicron;&nu;
&delta;&iota;&pi;&lambda;&eta;&sigma; &delta;%@varepsilon
&omicron;&upsilon;&sigma;&eta;&sigma; &tau;&eta;&sigma;
&alpha;&nu;&theta;&rho;&omega;&pi;%íota&nu;&eta;&sigma;
&phi;%úpsilon&sigma;&epsilon;&omega;&sigma; &tau;%ò
&kappa;&rho;&epsilon;&iota;&tau;&tau;&omicron;&nu;
&tau;&omicron;&iota;&omicron;&upsilon;&tau;&omicron;&nu; &epsilon;&iota;&eta;
&gamma;%@varepsilon&nu;&omicron;&sigma;, &omicron; &kappa;&alpha;%ìota
&epsilon;&pi;&epsilon;&iota;&tau;&alpha;
&kappa;&epsilon;&kappa;&lambda;%éta&sigma;&omicron;&iota;&tau;&omicron;
&alpha;&nu;%éta&rho;.  %ó&pi;%ó&tau;&epsilon; &delta;%èta
&sigma;%ómega&mu;&alpha;&sigma;&iota;&nu;
&epsilon;&mu;&phi;&upsilon;&tau;&epsilon;&upsilon;&theta;&epsilon;&iota;&epsilon;&nu;
&epsilon;&zeta; %àlpha&nu;%álpha&gamma;&kappa;&eta;&sigma;,
&kappa;&alpha;%ìota &tay;%ò &mu;%@varepsilon&nu;
&pi;&rho;&omicron;&sigma;%íota&omicron;&iota; &tau;%ò &delta;
&alpha;&pi;%íota&omicron;&iota; &tau;&omicron;&upsilon;
&sigma;%ómega&mu;&alpha;&tau;&omicron;&sigma;
&alpha;%ùpsilon&tau;&omega;&nu;, &pi;&rho;&omega;&tau;&omicron;&nu;
&mu;%@varepsilon&nu; &alpha;&iota;&sigma;&theta;&eta;&sigma;&iota;&nu;
&alpha;&nu;&alpha;&gamma;&kappa;&alpha;&iota;&omicron;&nu;
&epsilon;&iota;&eta; &mu;%íota&alpha;&nu;
&pi;&alpha;&sigma;&iota;&nu; &epsilon;&kappa;
&beta;&iota;&alpha;%íota&omega;&nu;
&pi;&alpha;&theta;&eta;&mu;%álpha&tau;&omega;&nu;
&zeta;%úpsilon&mu;&phi;&upsilon;&tau;&omicron;&nu;
&gamma;%íota&gamma;&nu;&epsilon;&sigma;&theta;&alpha;&iota;,
&delta;&epsilon;%úpsilon&tau;&epsilon;&rho;&omicron;&nu;
&delta;%@varepsilon &eta;&delta;&omicron;&nu;&eta; &kappa;&alpha;%ìota
&lambda;%úpsilon&pi;&eta;
&mu;&epsilon;&mu;&iota;&gamma;&mu;%$varepsilon&nu;&omicron;&nu;
&epsilon;&rho;&omega;&tau;&alpha;, &pi;&rho;%ò&sigma;
&delta;%@varepsilon &tau;&omicron;%úpsilon&tau;&omicron;&iota;&sigma;
&phi;%ò&beta;&omicron;&nu; &kappa;&alpha;%ìota
&theta;&upsilon;&mu;%ò&nu; &omicron;&sigma;&alpha; &tau;&epsilon;
%$varepsilon&pi;%ó&mu;&epsilon;&nu;&alpha;
&alpha;%ùpsilon&tau;&omicron;&iota;&sigma; &kappa;&alpha;%ìota
%ó&pi;%ó&sigma;&alpha;
%@varepsilon&nu;&alpha;&nu;&tau;%íota&omega;&sigma;
&pi;%$varepsilon&phi;&upsilon;&kappa;&alpha;
&delta;&iota;&epsilon;&sigma;&tau;&eta;&kappa;%ó&tau;&alpha;. 
&omega;&nu; &epsilon;%ìota &mu;%@varepsilon&nu;
&kappa;&rho;&alpha;&tau;%éta&sigma;&epsilon;&iota;&alpha;&nu;,
&epsilon;&nu; &delta;%íota&kappa;&eta;
&beta;&iota;%ómega&sigma;&omicron;&iota;&nu;&tau;&omicron;,
&kappa;&rho;&alpha;&tau;&eta;&theta;%$varepsilon&nu;&tau;&epsilon;&sigma; 
&delta;%@varepsilon %àlpha&delta;&iota;&kappa;%íota&alpha;. 
&kappa;&alpha;%ìota %ó &mu;%@varepsilon&nu; &epsilon;&upsilon;
&tau;&omicron;&nu; &pi;&rho;&omicron;&sigma;%éta&kappa;&omicron;&nu;&tau;&alpha;
&beta;&iota;&omicron;&upsilon;&sigma; &chi;&rho;%ó&nu;&omicron;&nu;,
&pi;%álpha&lambda;&iota;&nu; &epsilon;%ìota&sigma;
&tau;%èta&nu; &tau;&omicron;&upsilon; &xi;&upsilon;&nu;&nu;%ó&mu;&omicron;&upsilon;
&pi;&omicron;&rho;&epsilon;&upsilon;&theta;&epsilon;%ìota&sigma;
&omicron;&iota;&kappa;&eta;&sigma;&iota;&nu; &alpha;&sigma;&tau;&rho;&omicron;&upsilon;,
&beta;%íota&omicron;&nu;
&epsilon;%ùpsilon&delta;&alpha;%íota&mu;&omicron;&nu;&alpha;
&kappa;&alpha;%ìota &sigma;&upsilon;&nu;%éta&delta;&eta;
&epsilon;&xi;&omicron;&iota;. 
&sigma;&phi;&alpha;&lambda;&epsilon;%ìota&sigma;
&delta;%@varepsilon &tau;&omicron;%úpsilon&tau;&omega;&nu;
&epsilon;%ìota&sigma;
&gamma;&upsilon;&nu;&alpha;&iota;&kappa;%ò&sigma;
&phi;%úpsilon&sigma;&iota;&nu; %@varepsilon&nu; &tau;&eta;
&delta;&epsilon;&upsilon;&tau;%$varepsilon&rho;&alpha;
&gamma;&epsilon;&nu;%$varepsilon&sigma;&epsilon;&iota;
&mu;&epsilon;&tau;&alpha;&beta;&alpha;&lambda;&omicron;&iota; &mu;%èta
&pi;&alpha;&upsilon;%ó&mu;&epsilon;&nu;&omicron;&sigma;
&delta;%$varepsilon %@varepsilon&nu;
&tau;&omicron;%úpsilon&tau;&omicron;&iota;&sigma; &epsilon;&tau;&iota;
&kappa;&alpha;&kappa;%íota&alpha;&sigma;, &tau;&rho;%ó&pi;&omicron;&nu;
&omicron;&nu; &kappa;&alpha;&kappa;%úpsilon&nu;&omicron;%íota&tau;&omicron;,
&kappa;&alpha;&tau;%àlpha &tau;%èta&nu;
&omicron;&mu;&omicron;&iota;%ó&tau;&eta;&tau;&alpha; &tau;&eta;&sigma;
&tau;&omicron;&upsilon; tau&rho;%ó&pi;&omicron;&upsilon;
&gamma;&epsilon;&nu;%$varepsilon&sigma;&epsilon;&omega;&sigma;
&epsilon;&iota;&sigma; &tau;&iota;&nu;&alpha;
&tau;&omicron;&alpha;%úpsilon&tau;&eta;&nu; %àlpha&epsilon;%ìota
&mu;&epsilon;&tau;&alpha;&beta;&alpha;&lambda;&omicron;&iota;
&theta;%éta&rho;&epsilon;&iota;&omicron;&nu;
&phi;&upsilon;&sigma;&iota;&nu;,
%àlpha&lambda;&lambda;%álpha&tau;&tau;&omicron;&nu; &tau;&epsilon;
&omicron;%ùpsilon &pi;&rho;%ó&tau;&epsilon;&rho;&omicron;&nu;
&pi;%ó&nu;&omega;&nu; &lambda;&eta;&xi;&omicron;&iota;, &pi;&rho;%íota&nu;
&tau;&eta; &tau;&alpha;%ùpsilon&tau;&omicron;&upsilon; &kappa;&alpha;%ìota
%ó&mu;&omicron;%íota&omicron;&upsilon; &pi;&epsilon;&rho;&iota;%ó&delta;&omega;
&tau;&eta; &epsilon;&nu; &alpha;%úpsilon&tau;&omega;
&xi;&upsilon;&nu;&epsilon;&pi;&iota;&sigma;&pi;%ómega&mu;&epsilon;&nu;&omicron;&sigma;
&tau;%ò&nu; &pi;&omicron;&lambda;%ùpsilon&nu; &omicron;&chi;&lambda;&omicron;&nu;
&kappa;&alpha;%ìota &upsilon;&sigma;&tau;&epsilon;&rho;&omicron;&nu;
&pi;&rho;&omicron;&sigma;&phi;%úpsilon&nu;&tau;&alpha; &epsilon;&kappa;
&pi;&upsilon;&rho;%ò&sigma; &kappa;&alpha;%ìota
&upsilon;&delta;&alpha;&tau;&omicron;&sigma; &kappa;&alpha;%ìota
&gamma;&eta;&sigma;,
&theta;&omicron;&rho;&upsilon;&beta;%ómega&delta;&eta;
&kappa;&alpha;%ìota &alpha;&lambda;&omicron;&gamma;&omicron;&nu; &omicron;&nu;&tau;&alpha;
&lambda;%ó&gamma;&omega;
&kappa;&rho;&alpha;&tau;&eta;&sigma;&alpha;&sigma;
&epsilon;%ìota&sigma; &tau;%ò &tau;&eta;&sigma;
&pi;&rho;%ómega&tau;&eta;&sigma; &kappa;&alpha;%ìota
%àlpha&phi;%íota&sigma;&tau;&eta;&sigma;
&epsilon;%íota&delta;&omicron;&sigma;
&epsilon;&xi;&epsilon;&omega;&sigma;. 
&Delta;&iota;&alpha;&theta;&epsilon;&sigma;&mu;&omicron;&theta;&epsilon;&tau;%éta&sigma;&alpha;&sigma;
&delta;%@varepsilon &pi;&alpha;&nu;&tau;&alpha;
&alpha;&upsilon;&tau;&omicron;&iota;&sigma;
&tau;&alpha;&upsilon;&tau;&alpha;, &iota;&nu;&alpha; &tau;&eta;&sigma;
&epsilon;&pi;&epsilon;&iota;&tau;&alpha; &epsilon;&iota;&eta;
&kappa;&alpha;&kappa;%íota&alpha;&sigma;
%$varepsilon&kappa;&alpha;&sigma;&tau;&omega;&nu;
%àlpha&nu;&alpha;%íota&tau;&iota;&omicron;&sigma;,
&epsilon;&sigma;&pi;&epsilon;&iota;&rho;&epsilon;
&tau;&omicron;&upsilon;&sigma; &mu;&epsilon;&nu;
&epsilon;%ìota&sigma; &gamma;&eta;&nu;,
&tau;&omicron;&upsilon;&sigma; &delta;' &epsilon;%ìota&sigma;
&delta;&epsilon;&lambda;%éta&nu;&eta;&nu;,
&tau;&omicron;&upsilon;&sigma; &delta;' &epsilon;%ìota&sigma;
&tau;&alpha;&lambda;&lambda;&alpha; &omicron;&sigma;&alpha;
&omicron;&rho;&gamma;&alpha;&nu;&alpha; &chi;&rho;%ó&nu;&omicron;&upsilon;.  Cfr.
<i>Tim.</i> p. 90; <i>Phaed.</i> p. 80 sqq. 107 sqq. <i>Phaedr.</i> p, 248 sqq.
<i>Rep.</i> X, p. 620; <i>Legg.</i> X, p. 904 ecc.  Il Nostro nel <i>Conv.</i>
IV, 21: &laquo;Plato e altri vollero che le nostre anime procedessero
dalle stelle, e fossero nobili più e meno, secondo la nobiltà
della stella.&raquo;  E il <i>Petrarca</i>, II, Son. XXI, 3, 4:

     Anzi tempo per me nel suo paese
     È ritornata ed alla par sua stella.

	<b>55-57.  Forse</b>: ha detto poc'anzi, v. 51: Pare che il
suo linguaggio non sia simbolico ed allegorico, ma che l'intenda
conforme esprimono nel senso e significato lor naturale quelle
parole che adopra.  Ora egli concede: Può essere del resto che
l'opinione di Platone sia diversa da quella che esprimono le sue
parole nel loro senso letterale, e che essa sia concepita con
tale intendimento da non dover prendersi a gabbo.  <i>Quia potest
forte scribere unum ed alia intelligere, sicut intelligit auctor
in hac sua fictione, nam si dictus Plato intellixisset in talis
ejus opinione quod laus et reprehensio influentiarum dictorum
planetarum rediret ad eos forte non errasset.</i>  Post. Cass.

	<b>58.  Ruote</b>: revoluzioni dei cieli e dei pianeti. 
<i>Buti.</i>  -- Se Platone intende, non che le anime vengano dalle
stelle e vi ritornino, ma che le stelle influiscano su di loro
movendole al bene od al male, forse c'è in questo alcun che di
vero.  La influenza degli astri era ammessa da Dante; cfr.
<i>Purg.</i> XVI, 73 nt. <i>Parad.</i> II, 67 nt.

	<b>59.  Influenza</b>: che non toglie libertà.  <i>Tom.</i>

	<b>60.  Percuote</b>: forse egli si appone in parte.  La
metafora dell'arco è assai cara a Dante; cfr. <i>Ces.</i> ad h. l.

	<b>61.  Principio</b>: la massima platonica.  -- <b>Male</b>:
intesa in diversa maniera da quella nella quale ora ha detto
potersi intendere.  <i>Lomb.</i>  -- Così tutti gl'interpreti.  Meglio
forse: La male intesa influenza delle stelle.  -- <b>Torse</b>:
traviò.

	<b>62.  Quasi</b>: il popolo eletto fece un'eccezione.

	<b>63.  Nominar</b>: Così quasi tutti i codd. e le edizioni. 
Alcuni pochi: <i>Numerar</i>, errore manifesto.  <i>Perazzini</i> (ed.
<i>Scolari</i>, p. 140) osserva: <i>Quem vellem, errores etiam notassent
Academici, quos mss. praetulissent.  Scriptum fortasse videremus</i>,
numinar, <i>id est, numina facere, ut</i> mirrar, eternar, insemprar,
addolciar, attoscar ecc.  <i>Nullum certe crimen est Jovem,
Mercurium, Martemque</i> nominare; <i>at ex his numina facere,
idololatria.</i>  Gli <i>Ed. Pad.</i>: &laquo;Senza intendere di farci
difensori di questa lezione al tutto nuova, noi diremo, che chi
coniò i verbi <i>immiare, intuare, illuiare, insemprare, indiare</i> e
simili, avrebbe potuto creare anche l'altro <i>numare.</i>&raquo; 
L'interprete non ha da indovinare come Dante <i>avrebbe potuto</i>
scrivere, ma da cercare come egli <i>scrisse.</i>  Il <i>Wagn.</i> osserva
giustamente che <i>numinar</i> ad esser vero e dantesco vorrebbe sol
un codice.  <i>Blanc</i> (<i>Voc. Dant.</i> s. v. <i>nominare</i>) chiama
ingegnosa l'idea del <i>Perazzini</i>, aggiungendo che &laquo;tal coniettura
non ha però il fondamento d'alcun ms.&raquo;  <i>Scarab.</i> (ediz. del
comento Laneo, III, p. 65) dice che &laquo;alcuni Cod. hanno
<i>numinar</i>&raquo;.  Alcuni?  Nessuno ne vide un solo che recasse tal
lezione.  Finchè non ci si dice <i>quali</i>, continueremo a credere
che non un solo così legge.  <i>Filal.</i>: &laquo;Leggo <i>numinar</i> invece di
<b>nominar</b>, come sembra aver letto anche l'<i>Ott.</i>&raquo;  Non troviamo
che l'<i>Ott.</i> così leggesse.  Ecco la sua chiosa: &laquo;Dice, che
perchè quelli antichi male intesero il testo di Plato, in ciò che
andarono pure alla intenzione superficiale della lettera,
credendo che da quelli pianeti fosse ogni nostra operazione buona
e rea, sì deificarono i pianeti ed adorarono, facendo a ciascuno
suo singolare sacrifizio e festa e consuetudini, sì come appare
in libro <i>De sacrificiis Deorum.</i>&raquo;  Da questa chiosa rileviamo sì
come l'<i>Ott.</i> intese il senso della presente terzina, ma non come
egli lesse il verso in questione.  Converrà dunque attenersi alla
comune.  Anche <i>Cicerone</i>, <i>De nat. Deor.</i> I, 13: <i>Deos enim octo
esse dicit Xenocrates; quinque eos qui in stellis vagis
nominantur.</i>  Cfr. <i>Parad.</i> VIII, 10, 11.  È verissima
l'osservazione, che il semplice <i>nominare</i> i Dei del Paganesimo
non è peccato.  Ma la voce <i>nominare</i> involve quì eziandío il
senso di <i>invocare</i>, come nella <i>Genesi</i> (IV, 26): {parole
ebraiche} (<i>allora s'incominciò a nominare</i> [--invocare] <i>il nome
del Signore</i>; i LXX: &omicron;&upsilon;&tau;&omicron;&sigma;
&eta;&lambda;&pi;&iota;&sigma;&epsilon;&nu;
%$varepsilon&pi;&iota;&kappa;&alpha;&lambda;&epsilon;&iota;&sigma;&theta;&alpha;&iota;
&tau;%ò &omicron;&nu;&omicron;&mu;&alpha; &tau;&omicron;&upsilon;
&theta;&epsilon;&omicron;&upsilon;).  Così ci pare inendesse anche
l'<i>Ott.</i>  Invece il <i>Post. Cass.</i>: <i>Hic dictum Platonis fuit
causa quare antiqui gentiles nominaverunt planetas a nomine
Jovis, Mercurii, et Martis et aliorum ceterorum virorum ab ipsis
pressis, quasi crederent animas talium ad dictas stellas
redisse.</i>  E <i>Benv. Ramb.</i>: L'opinione di Platone male intesa
trasse dalla via della verità e indusse nell'errore tutte le
genti pagane, sì che trascorsero a credere che i diversi pianeti
fossero l'eterno soggiorno di Giove, di Mercurio e di Marte. 
<i>Land.</i> parla soltanto di adorazione; <i>Buti</i>, <i>Vell.</i>, <i>Dan.</i>
ecc. di denominazione ed adorazione.  Tra' moderni citeremo <i>Br.
B.</i> che chiosa: <i>a nominar</i>, cioè, a dare a questi pianeti i nomi
di Giove, di Marte ecc. riputandoli animati e regolati da quegli
Dei, o facendone altrettanti Dei.  Così pure <i>Greg.</i>, <i>Cam.</i> ecc. 
Il <i>Fratic.</i>, e con lui <i>Bennas.</i>, <i>Franc.</i> ecc.: &laquo;<i>a nominar</i>, a
dare a' pianeti il nome di Giove, Mercurio e Marte, reputandoli
abitati e regolati da questi Dei.&raquo;  È la stessa interpretazione,
omessa però l'ultima frase che è la più importante.  Stanno con
noi <i>Tom.</i>: &laquo;<b>nominar</b>, adorare; come <i>invocare</i> è <i>adorare.</i> 
Pronunziare il nome è segno d'affetto.&raquo;  E <i>Andr.</i>: &laquo;<b>nominar</b>,
invocare, tenere per Dei.&raquo;  Così pure <i>Witte</i> nella traduzione e
molti altri.

	<b>64-114.</b>  <i>Beatrice scioglie l'altro dubbio di Dante
circa i voti infranti.</i>  Il dubbio si era (v. 19 e seg.): Se il
voto manca non per volere proprio, ma per forza altrui, perchè
scema il merito?  Beatrice risponde: Quelle monache non
consentirono al male; ma non lo ripararono, ritornando, quando
potevano, al chiostro.  Volontà se non vuole non s'ammorza.  Esse
non ebbero la volontà che tenne Lorenzo su la grata, e fe' Muzio
severo alla sua mano; però il loro merito non è pieno.  -- La
teoria dei voti religiosi in questo canto e nel seguente, mira a
far risaltare la dottrina della libertà umana ed a mostrare che
nessuna cosa esteriore può far piegare un'anima che vuole
conseguire con energia lo scopo prefissosi.  Cfr. <i>Thom. Aq.</i>
<i>Sum. th.</i> P. I, qu. LXXXI e LXXXII; P. I, 2<sup>a</sup>e qu. VI-XXI; P. II,
2<sup>a</sup>e qu. LXXXVIII.

	<b>64-66.  Dubitazion</b>: dubbio; voce scolastica.  S.
Tommaso (<i>Sum. th.</i> P. III, qu. XXVII, art. 4, e qu. XXX, art. 4)
distingue <i>dubitatio infidelitatis et incredulitatis</i>, e
<i>dubitatio admirationis et discussionis.</i>  Pare che tale
distinzione formi il fondamento di questa terzina.  Il dubbio
sulla verità della dottrina platonica più nocivo dell'altro.  Men
nocivo quest'ultimo, perchè non tale da allontanare il Poeta da
Beatrice.  Va senza dire che Beatrice è qui simbolo.  Ma di che? 
Dicono della teologia, della scienza, della fede e simili.  È
però chiaro, che si può tenere la dottrina platonica senza
allontanarsi nè dalla teologia, nè dalla scienza, nè dalla fede. 
La tenne <i>Origene</i>, cui certo non mancava nè scienza, nè fede, nè
teologia (cfr. <i>Orig. de princ.</i> I, 7, 4; Opp. I, p. 72; <i>Epiph.
haer.</i> LXIV, 4); la tennero <i>Nemesio</i> (<i>de hum. nat.</i> II, p. 76 e
segg.), <i>Prudenzio</i> (<i>cathemerin. hymn.</i> X, 161-168), <i>Fredegis
da Tours</i> (cfr. <i>Ritter</i>, <i>Gesch. der Phil.</i> VII, p. 190 e seg.)
ed altri.  Ma tale dottrina era stata condannata dall'autorità
ecclesiastica (cfr. <i>Conc. Constant.</i> a. 540 ap. <i>Mansi</i> IX, p.
396 e seg.: H
&epsilon;&kappa;&kappa;&lambda;&eta;&sigma;%íota&alpha;
&tau;&omicron;&iota;&sigma; &theta;&epsilon;%íota&omicron;&iota;&sigma;
&epsilon;&omicron;&mu;%$varepsilon&nu;&eta;
&lambda;%ó&gamma;&omicron;&iota;&sigma;
&phi;%álpha&sigma;&kappa;&epsilon;&iota; &tau;&eta;&nu;
&Psi;&upsilon;&chi;%èta&nu;
&sigma;&upsilon;&nu;&delta;&eta;&mu;&iota;&omicron;&upsilon;&rho;&gamma;&eta;&theta;&eta;&nu;&alpha;&iota;
&tau;&omega; &sigma;%ómega&mu;&alpha;&tau;&iota; K&alpha;%ìota
&omicron;%ùpsilon &tau;%ò &mu;%@varepsilon&nu;
&pi;&rho;%ó&tau;&epsilon;&rho;&omicron;&nu;, &tau;%ò &delta;%@varepsilon
&upsilon;&sigma;&tau;&epsilon;&rho;&omicron;&nu;, &kappa;&alpha;&tau;%àlpha
&tau;%èta&nu;
%'Omega&rho;&iota;&gamma;%$varepsilon&nu;&omicron;&upsilon;&sigma;
&phi;&rho;&epsilon;&nu;&omicron;&beta;&lambda;%álpha&rho;&epsilon;&iota;&alpha;&nu;). 
Il tenere una dottrina condannata dalla Chiesa è allontanarsi da
essa Chiesa.  Si conferma dunque anche quì, che Beatrice è il
simbolo dell'autorità ecclesiastica alla quale è confidato il
ministerio della rivelazione (cfr. <i>Inf.</i> I, 70 nt.).  Invece il
dubbio concernente il voto è di men nociva conseguenza, non
potendo allontanare l'uomo dalla Chiesa, dalla sua autorità e
dalla sua dottrina.  Il <i>Lan.</i>: &laquo;<b>Ha men veleno</b>, cioè che non
tiene d'errore, come l'altra questione, imperquello che, se forse
scema merito, non discristiana però le persone.&raquo;  Secondo
l'<i>Ott.</i> questo secondo dubbio ha men veleno perchè non può
menare l'uomo ad alcuna eresìa.  Possiamo dire, percotendo forse
in alcun vero nostro arco, che secondo Dante questa quì è una
<i>dubitatio admirationis et discussionis</i>, l'altra invece una
<i>dubitatio infedelitatis et incredulitatis.</i>

	<b>67.  Nostra</b>: divina.  &laquo;<b>Nostra</b> dice invece di <i>divina</i>
per l'unione o comunione che hanno tutti gli eletti con Dio anche
nel giudicare.&raquo;  <i>Lomb.</i>  L'Aquinate (<i>Sum. theol.</i> P. III,
Suppl. qu. LXXXIX, art. 1): <i>Illi qui consentient Christo judici,
ejus sententiam approbando, judicare dicentur; et sic judicare
erit omnium electorum.</i>  Secondo Riccardo da San Vittore (<i>tract.
de judic. Potest.</i> ap. <i>Thom. Aq.</i> l. c.) diconsi giudicare: <i>qui
divinae contemplationi assistunt, qui in libro sapientiae quotidie
legunt, velut in cordium voluminibus transcribunt quidquid jam
perspicua veritatis intelligentia comprehendunt.</i>

	Questa terzina va annoverata tra le più difficili della
<i>Divina Commedia.</i>  Abbiamo consultato una buona sessantina di
interpreti, senza poter dire che un solo ci appagasse appieno. 
Neppure possiamo vantarci di poterne dare noi una interpretazione
che non soggiaccia a verun dubbio.  L'<i>Andr.</i> dice: &laquo;Quì le
interpretazioni sono quanti gl'interpreti, e tutte lunghissime e
nessuna soddisfacente.&raquo;  Tale non è nemmeno la sua.  Noi
procureremo di classificare le diverse interpretazioni,
osservando tuttavia anticipatamente che, essendosi non pochi
commentatori espressi in modo più oscuro che non sono i versi di
Dante, errori sono quasi inevitabili, sebbene usassimo ogni
diligenza onde intenderli.

	Alcuni tirano via zitti zitti, come se i versi non
offrissero veruna difficoltà (<i>Post. Cass.</i>, <i>Petr. Dant.</i>,
<i>Falso Bocc.</i>, <i>Vell.</i>, <i>Dol.</i>, <i>Mart.</i>, <i>Giob.</i>, <i>Longf.</i>,
<i>Febr.</i>, <i>Sanj.</i> ecc.).  Altri si esprimono in modo, che mal
riesce indovinare quale si fosse la vera loro opinione.  <i>Lan.</i>
ed <i>An. Fior.</i>: &laquo;Tal dubbio è però argomento di fede, ma non
nequizioso argomento e eretico.&raquo;  <i>Benv. Ramb.</i>: &laquo;È argomento di
fede cristiana, e non di eresia di domma, giudicando di ciò che
gli sembra ingiusto, senza alcun rapporto alla fede.&raquo;  -- Le
interpretazioni poi che sono in voga, si ponno ridurre
essenzialmente a tre.  <i>Essenzialmente</i>, chè quasi ogni
commentatore ha le sue particolarità.

	I- Che la giustizia divina appaia ingiusta in un caso
particolare, è prova di fede in questa giustizia generalmente. 
Così <i>Ott.</i>, <i>Buti</i>, <i>Land.</i>, <i>Dan.</i>, <i>Vent.</i>, <i>Vol.</i>, <i>Greg.</i>,
<i>Andr.</i>, <i>Ronchet.</i>, <i>Streckf.</i>, <i>Kop.</i>, <i>R. Gosche</i>, <i>Bl.</i>,
<i>Witte</i>, <i>Eitn.</i>, <i>v. Hoffing.</i>, <i>Nott.</i>, <i>Bartsch</i>, <i>Pfleid.</i>
ecc.  Ecco alcune delle principali chiose.  <i>Ott.</i>: &laquo;Però che ad
alcuno paia, che la giustizia di Dio sia ingiusta, sì come è
diminuire la gloria a colui che non ha compiuto il suo voto, però
ch'elli fu interrotto per forza, non è argomento ch'elli erri in
fede, anzi è argomento ch'elli crede che Iddio sia (poich'elli lo
fa alcuna volta) meno giusto.&raquo;  <i>Land.</i>: &laquo;Dubitando che non sia
giusta cosa questo che tiene la nostra fede, afferma la fede
essere.&raquo;  <i>Vent.</i>: &laquo;Il parere ingiusta la giustizia di Dio per
parere che egli rimeriti meno chi non per difetto di sua volontà,
ma per altrui violenza lascia di far bene, e per tal parere
muoversi, <i>retenta jam fide</i>, a cercare, come s'accoppino queste
due verità tenute come rivelate, e che Dio è giusto, e che non si
perde di merito senza difetto di propria volontà, questo è
argomento di fede.&raquo;  <i>Greg.</i>: &laquo;Il parere (non il ritenere)
ingiusta la nostra giustizia, e il cercarvi una spiegazione, è
segno di fede in quella giustizia, e non di malvagità eretica.&raquo; 
<i>Andr.</i>: &laquo;Quando un mortale non sa spiegarsi un atto della divina
giustizia, perchè il suo corto vedere glielo faccia parere
ingiusto, è segno ch'egli sia convinto della giustizia di Dio:
perciocchè s'egli non ci credesse, non se ne formalizzerebbe più
che tanto.&raquo;  <i>Ronchetti</i> (<i>Appunti</i>, p. 137, cfr. la sua lunga
nota, p. 135-138): &laquo;Se giudicando noi della giustizia di un atto
qualsiasi, e così anche divino, lo facciamo raffrontandolo a ciò
che noi crediamo giustizia assoluta, e su questo lo dichiariamo
ingiusto, nella giustizia assoluta che è Dio però mostriamo di
voler credere, solo errando nel qualificarla per quel caso
speciale.&raquo;  <i>Witte</i>: &laquo;Ognun comprende che l'attribuire a Dio
ingiustizia sarebbe sciocchezza.  Chi dunque dubita in un caso
speciale della divina giustizia, non la nega con ciò, ma desidera
allontanare l'apparenza.  Lo stesso dubbio è un segno della fede
nella giustizia di Dio.&raquo;

	II- Che la giustizia divina ci sembri ingiusta, è un
motivo per noi di credervi.  Così <i>Zeviani</i>, <i>Lomb.</i>, <i>Port.</i>,
<i>Pogg.</i>, <i>Biag.</i>, <i>Costa</i>, <i>Lami.</i>, <i>Ed. dell'Anc.</i>, <i>Ed. Pad.</i>,
<i>Wagn.</i>, <i>Borg.</i>, <i>Tom.</i>, <i>Br. B.</i>, <i>Frat.</i>, <i>Brunet.</i>, <i>Triss.</i>,
<i>Bennas.</i>, <i>Cam.</i>, <i>Franc.</i>, <i>Filal.</i>, <i>Gus.</i>, <i>A. Fischer</i>,
<i>Krig.</i>, <i>Delff</i>, <i>Hetting.</i>, <i>Aroux</i>, <i>Briz.</i>, <i>Ratisb.</i>, <i>v.
Mijnd.</i> ecc.  Anche quì ci limiteremo ad una piccola scelta di
chiose.  <i>Zeviani</i> (<i>D. C.</i> Ven. 1757, Vol. III, append. p. 56):
&laquo;Che la giustizia divina sembri talvolta ingiusta agli occhi
degli uomini, egli è argomento di dover credere, e non già di
ereticamente dubitare; perciocchè tanto più umile deve essere
l'intelletto in ossequio della fede, quanto più oscura e difficil
cosa gli si propone di credere.&raquo;  -- <i>Lomb.</i>: &laquo;Al parere ingiusta
la divina giustizia in quelle per forza smonacate femmine, niuna
cosa prestava favore; e, rettamente discorrendo, altro non poteva
cavarsene che <i>argomento</i>, motivo <i>di Fede</i>, di credere cioè che
Iddio vede più di noi, e che fosse a lui palese in quelle donne
difetto tale, che non era apparso agli occhi dei mortali.&raquo;  Così,
quasi colle parole medesime, <i>Port.</i>, <i>Pogg.</i> ed altri.  <i>Lami</i>:
&laquo;L'uomo fedele non arrivando a comprendere come Dio rimeriti
certe anime, che agli occhi umani non sembrano meritarlo, si
rivolge agli abissi della sapienza di Dio, e si rimette a' suoi
giudizj; onde la sua fede nella giustizia di Dio tanto più
cresce, quanto meno l'intende.&raquo;  <i>Tom.</i>: &laquo;L'ingiustizia apparente
de' giudizii divini è argomento a più credere, non già a
dubitare....  Le apparenti ingiustizie ci fanno intendere
l'incertezza del nostro vedere, e la necessità d'una vita futura,
ove a tutti sia reso secondo il merito.&raquo;

	III- Che la giustizia divina sembri ingiusta, è quistione
di fede, un problema che la fede dee sciogliere.  Così <i>Torel.</i>,
<i>Ces.</i>, <i>Kanneg.</i>, ecc.  <i>Torelli</i> (ap. <i>Ed. Pad.</i> III, 96):
&laquo;Parere ingiusto ciò che Dio opera, ed è però giusto, è motivo di
Fede, e non di eretica pravità, essendochè la fede versa intorno
le cose che non appariscono.  <i>Fides est argumentum non
apparentium</i>, dice san Paolo.  Così è del dogma, che <i>omnes in
Adam peccaverint</i>, e che Dio punisca giustamente un bambino morto
senza battesimo, per lo peccato del primo Padre, e che negli
occhi nostri sembra ingiusto, ed è però motivo di credere, e non
di miscredere.&raquo;  <i>Ces.</i>: &laquo;Questo parer talora le cose che uom
crede, false od ingiuste, è soggetto di fede (da che la fede
s'adopera appunto nelle cose di là dalla nostra ragione, eziandio
se da essa sembrino discordare): non è ragion di negarle.&raquo;

	Accanto a queste interpretazioni più ovvie, meritano
menzione due o tre che da esse si scostano.  Il <i>Perazzini</i> (cfr.
ejusd. <i>Correct. et Adnot.</i> ed. <i>Scolari</i>, p. 179 e seg.) vuole
che <i>parere ingiusta</i> la divina giustizia vaglia il medesimo che
<i>parere troppo giusta</i>, e spiega: <i>Apparens excessus divinae
justitiae, fidei, non haeresis, signum est, quia nisi quis DEUM
judicem et retributorem credat, eum nimis justum esse suspicari
non potest.</i>  Ma <i>ingiusta</i> vuol dire <i>non giusta</i>, non già
<i>troppo giusta.</i>  Il <i>Fanfani</i> (<i>Studi ed Osserv.</i>, p. 121)
scrive: &laquo;S'intenda <i>giustizia</i> per il luogo assegnato da Dio ai
beati, e sarà facile la spiegazione.  È fede che la violenza
altrui non impedisce la salvazione: dunque Dante lo credeva: vede
quella Piccarda che fu per violenza tolta di monastero, e che
tuttavia è rilegata giù basso nella luna per non avere adempiuto
in tutto il suo voto: ciò gli pare contro a quel che insegna la
fede; e domanda come è ciò.  Non è questo dubbio argomento di
fede?  Non si poteva intendere prendendo <i>giustizia</i> in senso
latissimo, e tanto più per giustizia divina.  E così nel XV
chiama <i>giustizia</i> i <i>Luoghi santi</i> che per giustizia sarebbero
de' Cristiani... <i>il cui popolo usurpa, Per colpa del Pastor,
vostra giustizia.</i>&raquo;  Non possiamo concedere che <i>giustizia</i> abbia
il senso voluto dal <i>Fanf.</i>, e anche dato che lo avesse, non
vediamo che la spiegazione riesca più facile.  <i>G. Carbone</i> dice
che: &laquo;<i>Argomento</i> ha forse il significato d'<i>induzione</i>&raquo;; ma non
comprendiamo come e' voglia poi spiegare.

	Per giungere ad una interpretazione soddisfacente è anzi
tutto necessario chiedere: Va questa terzina congiunta
coll'antecedente o colla seguente?  Con altre parole: Vuole quì
Beatrice addurre il motivo perchè questo dubbio di Dante <i>ha men
velen</i>, oppure incomincia col v. 67 la soluzione di esso dubbio? 
I più stanno colla prima opinione, anzi <i>Filal.</i> osserva che,
congiungendo questa terzina colla seguente, non si saprebbe il
perchè questa <i>dubitazione</i> abbia <i>men velen.</i>  Ma questo
<i>perchè</i> è detto chiaramente nei versi 65 e 66, nè c'era bisogno
di addurre altri motivi.  Il contesto poi mostra chiaramente, o
noi c'inganniamo, che la terzina va congiunta colla seguenza,
anzi, il Poeta medesimo congiunse le due terzine, ponendo lì quel
<i>ma</i> nel v. 70.  Il concetto non è nè può essere: &laquo;L'altro tuo
dubbio è meno pernicioso, perchè non potrebbe straniarti da me,
poichè se la nostra giustizia ti sembra ingiusta, questo è
<i>argomento di fede</i>, e non di pravità eretica.  Ma, potendo
l'intelletto umano comprendere questa verità, solverò anche
questo tuo dubbio.&raquo;  No, il concetto è: &laquo;Non potendo esso
allontanarti da me, quest'altro tuo dubbio è men pericoloso.  Se
la giustizia di Dio pare a voi ingiusta, ciò è <i>argomento di
fede</i> ecc.  Ma potendo l'intelletto vostro umano comprendere
questa verità, ti appagherò.&raquo;  Senso dunque: Benchè questo sia
<i>argomento di fede</i>, pure <i>Come disiri, ti farò contento.</i>

	Resta dunque esclusa l'interpretazione I.  Avendo poi il
Poeta opposto alla <i>fede</i> la <i>eretica nequizia</i>, egli stesso
escluse l'interpretazione III quì sopra, chè sarebbe assurdo il
dire: Quest'è un problema che deve sciogliere la fede e non la
pravità eretica.  Bisognava dire: È argomento di fede, non
dell'umana scienza, della ragione, o simili.

	Or qual senso ha la voce <i>argomento</i>?  Risponda per noi
S. Tommaso (<i>Sum. th.</i> P. III, qu. LV, art. 5): <i>Argumentum
dicitur dupliciter: quandoque dicitur argumentum aliquod
sensibile signum quod inducitur ad alicujus veritatem
manifestationem; quandoque autem dicitur argumentum quoecumque
ratio rei dubioe faciens fidem.</i>  Prendiamo <i>argomento</i> nel primo
significato; ricordiamoci delle parole di S. Paolo (<i>ad Rom.</i> XI,
33 e seg.): <i>O altitudo divitiarum sapientiae et scientiae dei;
quam inconprehensibilia sunt indicia eius et investigabiles viae
eius.  Quis enim cognovit sensum domini? aut quis consiliarius
eius fuit</i>? e il senso delle parole di Dante sarà: Se la
giustizia divina pare ingiusta negli occhi dei mortali, tale
apparenza dovria condurli alla fede, non alla miscredenza,
sapendo essi che incomprensibili sono i giudicii del Signore. 
Pensando a tale incomprensibilità tu già dovresti appagarti senza
pretendere di voler comprendere l'incomprensibile.  Ma
trattandosi in questo caso speciale di cosa, alla quale può
l'umano intendimento penetrare, io soddisfarò al tuo desiderio. 
È quindi essenzialmente l'interpretazione II quì sopra, che
crediamo di dover accettare.

	Citeremo finalmente un passo di S. Tommaso in cui e'
dimostra la via da tenersi dalla ragione per giungere a
comprendere la verità rivelata.  <i>Sum. contra gent.</i> proem. cap.
IX: <i>Quae enim supra rationem humanam sunt, non credimus nisi Deo
revelante.  Sunt tamen, ad hujusmodi veritatem manifestandam,
rationes aliquoe verisimiles inducendoe, ad fidelium quidem
exercitium et solatium, non autem ad adversarios convincendos,
quia ipsa rationum insufficientia eos magis in suo errore
confirmaret, dum aestimarent, nos propter tam debiles rationes
veritati fidei consentire.  Modo ergo posito procedere
intendentes, primum nitemur ad manifestationem illius veritatis,
quam fides profitetur et ratio investigat, inducendo rationes
demonstrativas et probabiles, quarum quasdam ex libris
philosophorum et Sanctorum collegimus, per quas veritas
confirmetur et adversarius convincatur.  Deinde ut a
manifestioribus nobis ad minus manifesta fiat processus, ad
illius veritatis manifestationem procedemus, quae rationem
excedit, solventes rationes adversariorum, et rationibus
probabilibus et auctoritatibus</i> (<i>quantum Deus dederit</i>),
<i>veritatem fidei declarantes.</i>  Cfr. &laquo;<i>Ansel.</i> <i>Cant.</i>, Prosl. c.
1: <i>Desidero aliquatenus intelligere veritatem tuam, quam credit
et amat cor meum.  Neque enim quoero intelligere ut credam, sed
credo ut intelligam.  Nam et hoc credo, quia, nisi credidero, non
intelligam.</i>  Ejusd. de incarn. verbi c. II: <i>Nullus quippe
Christianus debet disputare, quod catholica Ecclesia corde credit
et ore confitetur, quomodo non sit: sed semper eandem fidem
indubitanter tenendo, amando et secundum illam vivendo humiliter,
quantum potest quaerere rationem, quomodo sit.  Si potest
intelligere, Deo gratias agat; si non potest, non immittat cornua
ad ventilandum, sed submittat caput ad venerandum.</i>  Ejusd. de
sacram. altar. II, 2: <i>Christianae fidei veritas quasi hoc
speciali jure praeminet, ut non ipsa per intellectum, sed per eam
intellectus quoerendus sit.</i>  Ejusd. Epp. lib. II, 41:
<i>Christianus per fidem debet ad intellectum proficere, non per
intellectum ad fidem accedere, aut si intelligere non valet, a
fide recedere.  Sed cum ad intellectum valet pertingere,
delectatur; cum vero nequit quod capere non potest, veneratur.</i> 
Ejusd.  Cur Deus homo I, c. 2: <i>Sicut rectus ordo exigit, ut
profunda christianae fidei credamus, priusquam ea presumamus
ratione discutere, ita negligentia mihi videtur, si, postquam
confirmati sumus in fide, non studemus quod credimus
intelligere.</i>

	<b>73-75.  Pate</b>: patisce; cfr. <i>Parad.</i> XX, 31, 94.  Se
vera violenza presuppone che lo sforzato non contribuisca in
niente colla sua volontà al violentatore, le anime di cui si
tratta non ebbero scusa di vera violenza; esse contribuirono
perchè, potendo non tornarono al chiostro.  Cfr. <i>Thom. Aq.</i>
<i>Sum. th.</i> P. II, 2<sup>a</sup>e qu. CLXXV, art. 1: <i>Violentum dicitur cujus
principium est extra, nil conferente eo quod vim patitur. Confert
autem unumquodque ad id in quod tendit secundum propriam
inclinationem vel voluntariam vel naturalem</i>; cfr. Aristot. Eth.
III, 1.  -- &laquo;Egli è da sapere che lo Filosofo divide prima lo
volontario appetito, ovvero desiderio, dallo involontario; e
divide poi lo involontario in due parti, cioè involontario per
violenza, e involontario per ignoranza: quello per violenza in
due parti, involontario per violenza <i>simpliciter</i>, e
involontario per violenza <i>secundum quid</i>; e siccome lo
volontario appetito ha suo principio dentro, così lo involontario
<i>simpliciter</i> è quando l'appetito dentro non concorre.  E hae
differenza lo <i>simpliciter</i> dal <i>secundum quid</i>, chè a questo
secondo concorre alcuno appetito per ischifare alcuno arduo.  Or
è così: inquanto questo secondo elegge per schifare peggio, ello
è <i>quodammodo</i> azione, la quale <i>azione</i> hae pena di vendetta, se
è peccato, ed ha premio se è virtute.  Adunque questo è di
ragione e di giustizia che remunera e punisce gli atti umani. 
S'ell'è violenza <i>simpliciter</i>, quella non piega la volontà
nell'appetito in alcuno luogo, ovver modo, nè gli segue alcuna
novità, nè di merito, nè di pena; e s'ella è violenza <i>secundum
quid</i>, cotanto quanto l'appetito conferisce dentro a tal
violenza, tanto se gli segue novità, imper quello che, sì com'è
detto, a tal violenza si segue <i>quodammodo voluntas</i>, inquanto
age quello prencipio di <i>velle</i>; sì ch'è <i>voluntas secundum
quid</i>; e se l'Auttore fesse novitade nulla, dubita che la
giustizia ricompenserebbe in grazia vel pena, secondo tale
operare è vizio vel virtude.  Onde chiaro appare per le predette
cose che l'uno estremo si è volontario non violentato, l'altro
estremo è involontario, al quale non concorre alcuno appetito
intrinsico; lo mezzo si è involontario, ma concorregli alcuno
principio d'appetito intrinseco.&raquo;  <i>Lan.</i>, <i>Ott.</i> e <i>An. Fior</i>;
cfr. <i>Petr. Dant.</i> ad h. l.  -- Piccarda e Costanza non furono al
tutto scusate; perciocchè avendo alcun poco aderito a coloro che
le trassero dal monistero, non si può affermare che fosse
assolutamente fatta loro violenza.  <i>Br. B.</i>

	<b>76.  Se non vuol</b>: perchè <i>voluntas non potest cogi</i>;
Thom. Aq. Sum. th. P. I, qu. LXXXII, art. 1, P. I, 2<sup>a</sup>e qu. VI,
art. 4 e 5 ecc.  -- <b>Non s'ammorza</b>: non cessa, detto
traslativamente dal cessare che fa il fuoco ammorzandosi.  -- La
volontà contraria non cessa se non in chi consenta.  &laquo;La volontà
umana è sempre libera.  Si può far violenza al corpo; all'anima
no.  Dico <i>libera nella deliberazione</i>: perchè non dipende da noi
non essere allettati, non dipende nemmanco da noi non oscillare o
peritare; ma è in noi conchiudere pel sì o pel no.&raquo;  <i>Mart.</i>

	<b>77.  Foco</b>: ad onta di ogni violenza il fuoco torna pur
sempre al suo naturale tendere in su; così anche la volontà non è
soggetta a violenza.  Similitudini consimili <i>Purg.</i> XVIII, 28 e
seg. <i>Parad.</i> I, 141.  Nel <i>Conv.</i> III, 3: &laquo;Il fuoco ha amore
naturato alla circonferenza di sopra lungo il cielo della luna; e
però sempre sale a quello.&raquo;  Cfr. <i>De Mon.</i> I, 15: <i>Sicut plures
flammas diceremus concordes propter coascendere omnes ad
circumferentiam, si voluntarie hoc facerent.</i>  Cfr. <i>Ovid.</i>
<i>Met.</i> l. XV, v. 242 e seg.:

     <i>Et totidem gravitate carent, nulloque premente</i>
     <i>Alta petunt, aer atque aere purior ignis.</i>

Il Tasso delle preghiere di Raimondo (<i>Ger. lib.</i> VII, 79):

     S'alzar volando alle celesti sfere
     Come va foco al ciel per sua natura.

	<b>78.  Torza</b>: per <i>torca</i>, pieghi; in rima.  <i>Vol.</i>  --
Antitesi per <i>torca</i>, forse dal veneto dialetto, che <i>torzere</i>
invece di <i>torcere</i> pronunzia.  <i>Lomb.</i>  -- La <i>z</i> e la <i>c</i>
commutavansi anche nel dialetto toscano: <i>Franzese.</i>  Le due <i>z</i>
<b>violenza</b>, <b>torza</b> quì suonano sforzo.  <i>Tom.</i>  L'usò anche il
<i>Frezzi</i>, <i>Quadrir.</i> II, 14: &laquo;E se avvien che altro amor vi
torza.&raquo;  <i>Torzere</i> dissero gli antichi, e <i>torcere</i>; cfr.
<i>Nannuc.</i> <i>Anal. crit.</i>, p. 216, nt. 3.  Ma potrebbe anche
derivare da <i>torzare</i> -- <i>torciare</i>; cfr. Diez, Etym. Wörterb. 4
p. 321 e seg.  Così <i>Caverni</i> (<i>Voci e modi</i>, p. 134 e seg.) che
osserva: &laquo;Non sono d'accordo i commentatori intorno alla voce
<b>torza.</b>  Alcuni dicono che valga quasi <i>torcia</i>, dal verbo
<i>torciare</i> che dicesi propriamente dall'attorcere, per
spremergli, i panni bagnati.  Io credo che si possa derivar
<b>torza</b> da <i>torzare</i>, lo scorcio di <i>attorzare</i>, voce viva in
significato di rattizzare le torce sfrugonandole perchè prendano
meglio.  Sulla piazza della Misericordia in Firenze, per
attorzare le torce mortuarie e non insudiciare il muro, si vedono
certi pietrini incavati murativi apposta.  I frati conversi si
dicono dal popolo toscano <i>torzoni</i>, dall'ufficio loro di torzare
in chiesa i ceri o di accendere o spengere i moccoli.&raquo;  Troppo
ingegnoso.  Lo scambiare il <i>c</i> in <i>z</i> è ovvio presso gli
antichi, i quali dissero <i>lanza</i>, <i>prenze</i>, <i>trezza</i> ecc. per
<i>lancia</i>, <i>prence</i>, <i>treccia</i> ecc.

	<b>79-81.  Si piega</b>: se la volontà cede assai o poco, essa
accondiscende e s'accomoda alla violenza; in tal caso essa non è
più assoluta e ferma, ma difettosa, e concorre con un suo atto a
seguire la forza altrui, e ad essa si adatta.  Ciò fecero le
anime vedute dal Poeta nel cielo della Luna, mostrando tale
arrendevolezza di volontà, poichè usando voglia assoluta contro
la fatta loro violenza avrebbero potuto ritornare <b>al santo
loco</b>, cioè al monastero, ciò che non fecero.  -- &laquo;Il Poeta, con
la finezza ch'è propria dell'ingegno e degli animi dirittamente
severi, conosce una colpa attenuata sì, ma tuttavia colpa, in
coloro che, costretti, cedono al male senza acconsentire, si
piegano con ribrezzo; ma a tutti gli spiragli di libertà, che non
possono non si aprire amo ai più schiavi, non pongono mente per
profittarne, temono insieme e il male a cui sono forzati, e lo
sforzo necessario a prosciogliersene; e col gemere e col fremere
si credono conservati o rifatti innocenti.&raquo;  <i>Tom.</i>

	<b>82.  Intero</b>: perfetto e costante nel suo proposito,
come il volere di Lorenzo e di Muzio.

	<b>83.  Lorenzo</b>: martire.  Fu secondo la tradizione
diacono della Chiesa di Roma, e soffrì il martirio ai tempi di
Valeriano (258).  Ingiuntogli dal prefetto di Roma di consegnare
il tesoro della Chiesa, gli menò i poveri ed infelici, dicendo
questi essere il tesoro.  Fu straziato da colpi di frusta e di
bastone per mano del carnefice, e in seguito posto sopra una
graticola, al disotto della quale erano ardenti carboni.  Soffrì
questo supplizio con una costanza ammirabile, deridendo gli
stessi carnefici, e pregandoli di rivoltarlo sulla gratella,
perchè la cottura fosse eguale in tutte le parti del corpo.  Cfr.
&laquo;<i>Prudentius</i> &Pi;&epsilon;&rho;%ìota
&sigma;&tau;&epsilon;&phi;%álpha&nu;&omega;&nu; Hymn. 2; <i>Brev.
Rom</i> ad 10 Augusti (ed. Campoduni 1872, p. 794).  -- <b>Grada</b>:
graticola.

	<b>84.  Muzio</b>: <i>C. Mucius Cordus</i>, giovane romano, che
durante l'assedio, di cui Porsenna aveva cinto Roma, penetrò col
consenso del Senato nel campo nemico e fin dentro la tenda del re
Etrusco per ucciderlo e liberare così la patria dall'imminente
rovina (508 a. C.).  Ma avendo per isbaglio colpito il segretario
di Porsenna, fu preso e, minacciato di morte, pose la mano sopra
un braciere ardente, come per punirla del commesso errore, e la
lasciò bruciare; quindi avvertì il re che trecento giovani romani
avevano giurato di penetrare nel campo per ucciderlo: si
guardasse; se aveva sfuggito il pugnale del primo non
isfuggirebbe sì facilmente quello degli altri.  Il re spaventato
lo lasciò libero e si affrettò a concludere la pace, e così il
giovane, che da questo fatto appunto prese il nome di <i>Scaevola</i>,
ebbe la gloria di aver cooperato alla salvezza di Roma.  Il fatto
non è storico, ma tradizionale, e alcuni lo negano affatto
rilegandolo nel campo delle favole e delle novelle.  Cfr. <i>Tit.
Liv.</i> <i>Hist.</i> l. II, 12 e seg.  Il Nostro nel <i>Conv.</i> tr. IV, c.
5: &laquo;E chi dirà che fosse sanza divina spirazione.... Muzio la sua
mano propria incendere, perchè fallato avea il colpo che per
liberare Roma pensato avea?&raquo;  E nel <i>De Mon.</i> l. II, c. 5: <i>Quid
non audendum pro patria, nobis Mucius persuasit, quum incantum
Porsenam invasit, quum deinde manum errantem, non alio vultu quam
si hostem cruciari videret, suam adhuc, cremari adspiciebat? 
Quod etiam Livius admiratur testificando.</i>  Cfr. <i>Valer. Max.</i>
<i>Memorab.</i> c. 12; <i>Senec.</i> <i>Ep.</i> LXVI.

	<b>85-86.  Così</b>: come la volontà costante tenne San
Lorenzo in su la graticola ed indusse Muzio Scevola a punir sulle
brace la sua destra del colpo fallito, così simile volontà
avrebbe ricondotte quelle donne nel chiostro subito che furono
sciolte dalla violenza lor fatta, e libere di ritornare alla
cella.  <i>Leo M.</i> 9, XX, c. <i>Puellae</i>, ap. <i>Dan.</i>: <i>Puellae quae non
parentum coactae imperio, sed spontaneo iudicio virginitatis
propositum atque habitum susceperint, si postea nuptias
elegerint, praevaricantur, etiam si nondum eis consecratio
accesserit: cuius utique non fraudarentur, munere, si in
proposito permanerent.  Ambigi vero non potest crimen magnum
admitti, ubi et propositum deseritur, et consecratio violatur. 
Nam si humana facta non possunt impune calcari, quid de his
manebit, qui corruperint foedera divini sacramenti</i>?

	<b>88.  Ricolte</b>: raccolte nel pensiero.  <i>Tom.</i>

	<b>89.  L'argomento</b>: il dubbio enunciato nei versi 19-21. 
-- <b>Casso</b>: cancellato, lat. <i>cassus</i>; confutato, distrutto.

	<b>90.  Fatto noia</b>: tal dubbio ti avrebbe, non isciolto,
tormentato in più altre occasioni in questo viaggio.

	<b>91-114.</b>  Da dubbio nasce dubbio.  Se quelle anime
aderirono alcun poco a coloro che le trassero dal monastero: come
dunque Piccarda potè asserire di Costanza ch'ella non ebbe mai
disgiunto l'affetto del cuore dal velo monastico?  Non c'è
contraddizione.  Talvolta, per evitare un pericolo, si fa con
ripugnanza ciò che non sarebbe stato conveniente di fare; in tal
caso la volontà si piega per l'altrui violenza, eppure non puossi
del tutto scusare chi cede.  Costanza non ebbe voglia di
smonacarsi; cedè per timore, nè si spogliò mai dall'affetto alla
vita claustrale.  Piccarda lodò in lei quest'affetto; Beatrice
parla dell'imperfezione che in lei produsse la volontà vinta dal
timore.  Così dicono il vero ambedue.

	<b>91-93.  Passo</b>: difficoltà che non saresti capace di
sciogliere da te, poichè ti stancheresti prima.  --
<b>N'usciresti</b>: <i>Vat.</i>, ecc.  <i>Non usciresti</i>: <i>S. Cr.</i>, <i>Berl.</i>,
<i>Caet.</i>, <i>Cass.</i>, <i>Vien.</i>, <i>Stocc.</i>, ecc.

	<b>94.  Messo</b>: ti ho insinuato come cosa certa; cfr.
<i>Parad.</i> III, 31-33, e <i>Thom. Aq.</i> <i>Sum. contra gent.</i> IV.

	<b>96.  Però che</b> -- -- <b>È presso</b>: così <i>Vat.</i>, <i>Berl.</i>,
<i>Caet.</i>, <i>Vien.</i> ecc.  Al. col <i>S. Cr.</i>, <i>Cass.</i>, <i>Stocc.</i>,
<i>Cort.</i> ecc.: <i>Però ch'è sempre al primo Vero appresso.</i> 
L'Imolese lesse: <i>Però che sempre ha il primo Vero appresso.</i>  --
Il <b>primo Vero</b> è Dio.  Le anime beate non ponno mentire, perchè
veggono in piena luce la verità, e perchè l'amano e in lei hanno
la loro beatitudine.

	<b>97.  Udire</b>: cfr. <i>Parad.</i> III, 115-117.

	<b>98.  Tenne</b>: ritenne, conservò, desiderando sempre il
chiostro.

	<b>99.  Ella</b>: Piccarda.  -- <b>Contradire</b>: avendo io detto
che queste donne aderirono in parte al volere de' loro rapitori. 
Se tale contraddizione fosse reale, e non solo apparente, o l'una
o l'altra sarebbesi scostata dal vero.

	<b>101-102.  Contro a grato</b>: a mal grado.  Al. <i>contra
grato</i>, nel qual caso <b>grato</b> starebbe quì per Inclinazione,
volontà.  <i>Buti</i>: <i>contra grato</i>, cioè contra suo piacere e
volere assoluto.  <i>Benv. Ramb.</i>: <i>contra grato</i>, contro alla
propria inclinazione.  Sentenza: Spesso per paura d'un male si fa
a mal grado quello che non era conveniente di fare.  L'<i>Ott.</i>:
&laquo;Quì tocca della voglia rispettiva, ch'è mezzo tra lo appetito
volontario assoluto, e lo involontario semplicemente.&raquo;

	<b>103.  Almeone</b>: cfr. <i>Purg.</i> XII, 50 e 51 e le note
nostre a quei versi.  È questo un esempio di amore al padre;
riverente, ma disordinato.

	<b>104.  Padre</b>: Anfiarao.  -- <b>Madre</b>: Erifile.  Di
Anfiarao vedi <i>Inf.</i> XX, 34 nt.; di Erifile <i>Purg.</i> XII, 50, 51
nt.  Di lei <i>Virg.</i> <i>Aen.</i> VI, 445, 446: <i>Maestamque Eriphylen,
Crudelis nati monstrantem vulnera.</i>

	<b>105.  Pietà</b>: al comando del padre.  Cfr. <i>Cicer.</i> <i>De
Inv. rhet.</i> II: <i>Pietas est per quam sanguine junctis, patriaeque
benevolis officium et diligens tribuitur cultus.</i>  Secondo S.
Tommaso (<i>Sum. th.</i> P. II, 2<sup>a</sup>e qu. LXXX, art. 1, e qu. CI, art.
1, 2, 5): <i>Pietas principaliter est ad parentes et ad patriam, in
quibus includuntur omnes consanguinei, cives et amici et patria.</i> 
Altrove (P. I, 2<sup>a</sup>e qu. LX, art. 3, P. II, 2<sup>a</sup>e qu. CII, art. 1,
qu. CVI, art 1, qu. CXXII, art. 5, ecc.): <i>Religio exhibet cultum
Deo; pietas autem parentibus et patriae, quia eis homo maxime
debitor est post Deum.</i>  Cfr. <i>Inf.</i> XXVI, 94: &laquo;La pietà del
vecchio padre.&raquo;  -- <b>Spietato</b>: alla madre, uccidendola. 
L'immagine è tolta da Ovidio, il quale dice di Almeone (<i>Met.</i>
IX, 407, 408): <i>Ultusque parente parentem Natus erit facto pius
et sceleratus eodem.</i> Anche nel Tasso (<i>Ger. lib.</i> IV, 69),
Goffredo ad Armida: &laquo;Or mi farebbe la pietà men pio.&raquo;  Il
paragone non è quì troppo felice.  Trattasi di render chiaro come
l'uomo fa sovente a mal grado ciò che non si conviene, perchè
teme il pericolo.  Ma Almeone non uccise la madre per timore di
pericolo, ma per ubbidire al comando del padre.  Si trovava in
una <i>collisione di doveri</i>, dovendo o disubbidire al padre, o
mostrarsi spietato e snaturato alla madre.  Ma quì la <i>collisione
di doveri</i> non c'entra.  Si sarebbe potuto ricorrere all'esempio
di S. Pietro, che rinnegò il suo Maestro per timore di pericoli.

	<b>106.  A questo punto</b>: non quando l'uomo è condotto a
così fare (<i>Andr.</i>), ma in merito alla questione in discorso. 
<i>Buti</i>: <b>a questo punto</b>, cioè che toccato è disopra di Gostanza. 
<i>Triss.</i>: A questa parte del mio ragionamento.  -- <b>Pense</b>:
pensi, rifletta.  <b>Pense</b> non è &laquo;antitesi in grazia della rima&raquo;
(<i>Lomb.</i>), nè &laquo;licenza poetica&raquo; (<i>Biag.</i>), sibbene forma ovvia
presso gli antichi, anche in prosa.  Di simili forme ragionammo
ripetute volte e a lungo nelle note al <i>Purg.</i>, nè occorre
ripetere cose già dette.  Cfr. <i>Nannuc.</i> <i>Anal. crit.</i>, p. 58-72
dove trovasi un diluvio di esempi.  -- <i>Buti</i> premette quì:
&laquo;Dobbiamo sapere che sono due volontà: l'una assoluta, la quale
non può volere lo male; e l'altra respettiva, la quale vuol minor
male per cessare lo maggiore.  E così può l'uomo volere con
volontà respettiva quel che non vorrebbe secondo la volontà
assoluta.  Ma può essere che l'uomo s'inganni nel discernere qual
sia maggio male e quale minore, e allora si fa quello che non si
deve, come fece Gostanza, che elesse lo minor bene parendole
fuggire maggior male che non fuggì e che non avrebbe fuggito, se
avesse seguitato lo maggior bene.  E però è vero che Gostanza
colla volontà assoluta sempre tenne la religione; ma colla
respettiva no; e però vero dico io Beatrice che intendo della
volontà respettiva, e vero disse Piccarda che intese della
volontà assoluta.  E così è soluto lo dubbio.&raquo;  Cfr. <i>Thom. Aq.</i>
<i>Sum. th.</i> P. I, 2<sup>a</sup>e qu. VI, art. 6: <i>Id quod per metum agitur,
in se consideratum non est voluntarium, sed fit voluntarium in
casu, scilicet ad vitandum malum quod timetur.  Sed si quis recte
consideret, magis sunt hujusmodi voluntaria quam involuntaria;
sunt enim voluntaria simpliciter, involuntaria autem secundum
quid.  Unumquodque enim simpliciter esse dicitur, secundum quod
est in actu; secundum autem quod est in sola apprehensione, non
est simpliciter, sed secundum quid.  Hoc autem quod per metum
agitur, secundum hoc est in actu, secundum quod fit.  Cum enim
actus in singularibus sint, singulare autem, in quantum
hujusmodi, est hic et nunc: secundum hoc id quod fit, est in
actu, secundum quod est hic et nunc, et sub aliis conditionibus
individualibus.  Sic autem hoc quod fit per metum, est
voluntarium, in quantum scilicet est hic et nunc, prout scilicet
in hoc casu est impedimentum majoris mali quod timebatur; sicut
projectio mercium in mare fit voluntarium tempore tempestatis
propter timorem periculi; unde manifestum est quod simpliciter
voluntarium est; unde et competit ei ratio voluntarii, quia
principium ejus est intra.  Sed quod accipiatur id quod per metum
fit, ut extra hunc casum existens, prout repugnat voluntati, hoc
non est nisi secundum rationem tantum; et ideo est involuntarium
secundum quid, id est prout consideratur extra hunc casum
existens.</i>  Vedi pure ivi art. 4 e 5; <i>Aristot.</i> <i>Eth.</i> lib. III,
c. 1.

	<b>107.  Si mischia</b>: alla violenza si unisce in parte la
volontà.  <i>Aristot.</i> l. c.: &laquo;Quelle cose che per timore si fanno
sono miste (&mu;&iota;&kappa;&tau;&alpha;%íota), ed anzi volontarie
che involontarie.&raquo;  E san Gregorio (ap. <i>Andr.</i>): &laquo;A ciò che per
timore si faccia, la volontà del temente alcuna cosa conferisce.&raquo; 
Il <i>Tom.</i>: &laquo;C'è un po' di forza e un po' di volere, quindi un po'
di colpa.&raquo;

	<b>108.  Offense</b>: offese.  <i>Biag.</i> la dice &laquo;voce poetica&raquo;. 
Si usava anticamente anche in prosa; vedine esempi nel <i>Voc.
Crus.</i>  Le <i>offese</i>, cioè i peccati, non si ponno scusare, <i>quia
ad id quod agitur per metum, voluntas timentis aliquid confert.</i> 
Thom. Aq. Sum. th. P. I, 2<sup>a</sup>e qu. VI, art. 6.

	<b>109.  Voglia</b>: la volontà, quando a lei si mischia la
forza, non acconsente al male assolutamente, ma vi acconsente in
quanto teme mali che stima maggiori.  Cfr. <i>Thom. Aq.</i> l. c.:
<i>Voluntarium dicitur aliquid, non solum propter se quasi
absolute, sed etiam propter aliud quasi relative.  Et ideo nihil
prohibet aliquid quod de se non esset voluntarium, alteri
comparatum fieri voluntarium per comparationem ad aliud</i>
(illud?)....  <i>Illud quod per metum agitur, absque conditione est
voluntarium, id est, secundum quod actu agitur; sed involuntarium
est sub conditione, id est, si talis metus non immineret.</i>

	<b>110.  Consentevi</b>: Thom. Aq. l. c.: <i>Id quod per metum
agitur, fit voluntarium, ideo quia motus voluntatis fertur in id,
licet non propter seipsum, sed propter aliud, scilicet ad
repellendum malum quod timetur.  Sufficit enim ad rationem
voluntarii quod sit propter aliud voluntarium; voluntarium enim
est non solum quod propter seipsum volumus ut finem, sed etiam
quod propter aliud volumus ut propter finem.</i>

	<b>112.  Espreme</b>: così i quattro codd. del <i>Witte</i>,
<i>Vien.</i>, <i>Stocc.</i>, <i>Viv.</i>, <i>Benv. Ramb.</i>, ecc.  La comune col
<i>Cass.</i>, <i>Cort.</i>, <i>Buti</i> ecc.: <i>Quello spreme.</i>  Il <i>Lomb.</i> colla
<i>Nidob.</i>: <i>Quello sprieme.</i>  Di <i>espremere</i> per <i>esprimere</i> ne
abbiamo altri esempi: <i>Buti</i>, Vol. I, p. 805: &laquo;Io espremerei la
sentenzia del mio concetto.&raquo;  <i>Faz. Dittam.</i> lib. V, c. 6: &laquo;E
mauro in greco nero a dire espremo.&raquo;  Cfr. <i>Nannuc.</i> <i>Anal.
crit.</i>, p. 207, nt. 4.  Senso: Quando Piccarda dice di Costanza,
ch'ella non consentì mai alla sofferta violenza intende della
volontà assoluta, io della mista.  <i>Ces.</i> osserva: &laquo;In questo
ragionamento Dante spose la dottrina di Aristotile e di S.
Tommaso, degli atti liberi, de' volontarj, e de' misti; e di
questo sterile argomento ne fece bella poesia, per le chiare ed
illustri parole, similitudini acconce, e numero de' versi
leggiadri.&raquo;

	<b>115-142.</b>  <i>Dante ringrazia Beatrice e la prega di
sciogliergli un altro dubbio.</i>  Il nuovo dubbio è: Può l'uomo
soddisfare con altre opere buone ai voti da lui non adempiuti? 
La risposta nel canto seguente.

	<b>115.  Cotal</b>: parla metaforizzando, immaginando Beatrice
esser fontana di veritade, e le sue parole essere acqua, le quali
ondeggiano a simile dell'acqua de' fiumi.  <i>Lan.</i>  La figura è
famigliarissima agli scrittori sacri.  Più volte la parola di Dio
si paragona nella Bibbia alla pioggia che ristora la terra dalle
arsure, ad un fiume che ampiamente l'inaffia, ed alla rugiada che
la inumidisce.  Cfr. <i>Boet.</i> <i>Cons. phil.</i> l. III, metr. 12:
<i>Felix qui potuit boni Fontem visere lucidum.</i>

	<b>116.  Del fonte</b>: da Dio, dal quale viene ogni verità. 
S. Tommaso (<i>Sum. th.</i> P. I, qu. XVI, art. 5, P. I, 2<sup>a</sup>e qu. III,
art. 7 ecc.) insegna: <i>Deus est veritas, et equidem summa, maxima
et prima veritas, et ab eo est omnis veritas.</i>  Così intendono
<i>Buti</i> ed altri.  <i>Ott.</i>, <i>Benv. Ramb.</i>, <i>Dan.</i> ecc. per il
<b>fonte</b> intendono Beatrice.  È facile mostrare che tale
interpretazione è falsa.  Lasciamo stare se si possa dire che
ogni verità deriva da Beatrice, simbolo, come vogliono questi
interpreti, della teologia.  Ma quì è chiaro che Beatrice è
chiamata <i>santo rio</i> {v.115}, le sue parole un <i>ondeggiare</i>
{v.115}.  Or cosa <b>uscì da fonte ond'ogni ver deriva</b>?
l'<i>ondeggiare</i> {v.115}?  Certo che no.  Il <i>santo rio</i> {v.115} è
quello che da tal fonte uscì.  Con altre parole: il <b>che</b> nel v.
116 si riferisce evidentemente a <i>rio</i> {v.115}, non a <i>ondeggiar</i>
{v.115}.  Or bene, se Beatrice è il <i>santo rio</i> {v.115}, come può
ella essere nello stesso tempo il <b>fonte</b>?

	<b>117.  Tal</b>: ondeggiare, cioè questo ragionamento di
Beatrice sciolse i due miei dubbi, circa la incolpabilità de'
violentati, e circa l'apparente ritorno dell'anime alle stelle. 
Così <i>Ott.</i>, <i>Benv. Ramb.</i>, <i>Buti</i>, <i>Vell.</i>, <i>Dan.</i>, <i>Vent.</i> ecc. 
Erroneamente <i>Lomb.</i>, <i>Br. B.</i> ecc.: &laquo;Acquitò tutti i miei
desiderj.&raquo;  Come <i>tutti</i>, se nei versi seguenti ne esprime uno
che <i>non</i> è ancora acquietato?

	<b>118.  Amanza</b>: donna amata; voce adoprata in tal senso
anche da altri antichi buoni scrittori; cfr. <i>Vocab. Crus.</i>  --
<b>Primo amante</b>: Dio.  -- <b>Diva</b>: divina, celeste.  Questi versi
sono di grande importanza per istabilire quale sia la
significazione allegorica di Beatrice.  Dante la dice derivata da
Dio come il ruscello dal suo fonte, la donna divina amata da Dio,
colei per cui Dio sparge i ruscelli di verità che acquietano i
desiderj de' mortali.  E figlia di Dio chiama Giustino martire la
Chiesa (<i>Dial. cum Tryph.</i> 63, ed. <i>Otto</i> ed. 3, T. I, P. II, p.
224).  S. Ireneo dice che la sola Chiesa possiede i tesori della
verità (<i>adv. haer.</i> III, 4, 1).  Origene insegna che, illuminata
da Cristo, la Chiesa <i>etiam ipsa lux mundi efficitur, illuminans
eos qui in tenebris sunt</i> (<i>Hom. I in Gen.</i>, Opp. I, p. 54).  Il
verso 118 ricorda l'amante del <i>Cantico dei Cantici</i>, che per i
SS. Padri era il simbolo della Chiesa, ecc.  Cfr. <i>Barlow</i>,
<i>Contributions</i>, p. 360 e seg.

	<b>119-120.  M'inonda</b>: applica al parlar di Beatrice,
riguardo a sè medesimo, l'efficacia dell'acque e del Sole ad
avvivare piante ed erbe; dell'acqua coll'<i>innondare</i>,
coll'innaffiare, e del Sole col riscaldare.  <i>Lomb.</i>

	<b>121.  Non è</b>: cfr. <i>Virg.</i> <i>Aen.</i> I, 600 e segg.:

     -- -- -- -- -- -- <i>grates persolvere dignas</i>
     <i>Non opis est nostrae, Dido, nec quidquid ubiquest</i>
     <i>Gentis Dardaniae, magnum quae sparsa per orbem.</i>
     <i>Dii tibi, siqua pios respectant numina, siquid</i>
     <i>Usquam iustitia est et meus sibi conscia recti</i>,
     <i>Proemia digna ferant.</i>

<b>Profonda</b>: capace, abile.

	<b>122.  Voi</b>: a voi; cfr. <i>Inf.</i> I, 81 nt.  <b>Voi</b> per <i>a
voi</i> si trova ad ogni passo nelle Lettere di Fra Guittone e
presso altri antichi; cfr. <i>Da Siena</i> ad <i>Inf.</i> I, 81.  --
<b>Grazia</b>: ringraziamento pari al favore.

	<b>123.  Quei</b>: Dio.  -- <b>Risponda</b>: ve lo dica e rimeriti.

	<b>124.  Io veggio</b>: l'intelligenza di questa terzina non
offre difficoltà di sorta.  L'intelletto umano non si sazia mai,
se non lo illumina la verità divina, fuor della quale non è vero
alcuno.  Rammenta il celebre detto di S. Agostino: &laquo;Inquieto è il
cuor nostro finchè non riposi in te.&raquo;  Cfr. <i>Thom. Aq.</i> <i>Sum.
th.</i> P. I, 2<sup>a</sup>e qu. V, art. 3: <i>Boni desiderium in hac vita
satiari non potest.</i>  Ibid. qu. II, art. 1: <i>Beatitudo debet esse
perfectum bonum et sufficiens ad hominis desiderium satiandum.</i> 
Disse <i>G. B. Niccolini</i> (<i>Opp.</i> III, 253) che in queste terzine è
compresa la filosofia di molti libri.  Cfr. <i>Franciosi</i>, <i>Le
Ragioni supreme dell'Istoria secondo la mente di D. A.</i> Modena
1870, p. 92 e segg.  <i>Lo stesso</i>, <i>Scritti danteschi</i>, Fir. 1876,
p. 101 e segg.  <i>Thom. Aq.</i> <i>Sum. th.</i> P. I, qu. XII, art. 1, P.
I, 2<sup>a</sup>e qu. V, art. 3, 5, ecc.

	<b>125.  Il ver</b>: Dio.  S. Agostino (ap. <i>Tom.</i>): <i>Deus
ipse est qui illustrat.</i>

	<b>126.  Si spazia</b>: si spande, si diffonde.  <i>Veritas
invenitur in intellectu, secundum quod apprehendit rem ut est; et
in re, secundum quod habet esse conformabile intellectui.  Hoc
autem maxime invenitur in Deo.  Nam esse ejus non solum est
conforme suo intellectui, sed etiam est ipsum suum intelligere;
et suum intelligere est mensura et causa omnis alterius esse, et
omnis alterius intellectus; et ipse est suum esse et intelligere. 
Unde sequitur quod non solum in ipso sit veritas, sed quod ipse
sit ipsa summa et prima veritas.</i>  Thom. Aq. Sum. th. P. I, qu.
XVI, art. 5.  <i>Deus est veritas, et equidem summa, maxima et
prima veritas, et ab eo est omnis veritas.</i>  Ivi, e P. I, 2<sup>a</sup>e qu.
III, art. 7.

	<b>127.  Posasi</b>: come la belva si riposa nella sua tana,
raggiunta che l'abbia; così l'intelletto si riposa in Dio.  --
&laquo;Stupenda comparazione, ove sono da notarsi due sensi, analoghi,
ma distinti.  La verità è riposo all'intelletto che l'ha
conosciuta, come riposo è all'errante belva la tana, in cui
giunse a ricoverarsi; e l'intelletto in quel suo rifugio difende
sè stesso dagl'inganni dell'errore, come la belva nel suo covile
difende sè e i figli dal cacciatore che la insegue.&raquo;  <i>L. Vent.</i>
<i>Simil.</i>, p. 239.  Nel <i>Conv.</i> II, 15: &laquo;La divina scienza, che
piena è di tutta pace, perfettamente ne fa il Vero vedere, nel
quale si cheta l'anima nostra.&raquo;  Cfr. <i>Parad.</i> XXVIII, 108. 
Secondo S. Tommaso la natura intellettuale al bene appreso per
forma intelligibile ha tale relazione, che quando lo possiede, in
esso riposa; e quando non l'ha lo ricerca.  -- <i>Ut quando non
habet ipsam, tendat in eam, et quando habet ipsam, quiescat in
ea.</i>  Sum. th. P. I, qu. XIX, art. 1.  -- <b>Lustra</b>: tana, covile;
dal lat. pl. di <i>lustrum.</i>  Il <i>Fanf.</i> (<i>Stud. ed osserv.</i>, p.
121 e seg.): Non sarà inutile il quì recar a mente al lettore
come questa voce <b>lustra</b> fu nobilmente usata dal Chiabrera nella
grave sentenza onde egli chiude il suo IX Sermone:

     &laquo;L'uom sulla terra di ragion fornito,
        Se adoprar non la sa, perde suo pregio,
        E tal diventa quale è belva in lustra.&raquo;

<i>Lustra ferarum</i> in <i>Virg.</i> <i>Georg.</i> II, 471; <i>Aen.</i> III, 647
ecc.

	<b>128.  Puollo</b>: e può giungere a scoprire esso vero,
contro l'opinione degli Stoici, i quali dicevano, nessuna verità
potersi sapere dall'uomo.  <i>Costa.</i>

	<b>129.  Frustra</b>: invano.  <i>Si intellectus rationalis
creaturae pertingere non possit ad primam causam rerum, remanebit
inane desiderium naturae.</i>  Thom. Aq. Sum. th. P. I, qu. XII, art.
1.  <i>Terminus cognitionis, quod est verum, est in ipso
intellectu.</i>  Ibid. qu. XVI, art. 1.

	<b>130.  Per quello</b>: per essere il nostro intelletto sì
fatto, come ha detto nelle due terzine antecedenti.  Così mi pare
doversi intendere.  <i>Buti</i>: per lo desiderio che l'uomo ha del
vero.  Così anche <i>Land.</i>, <i>Vell.</i> ecc.  Il <i>Dan.</i>: perchè il
nostro desiderio è in potenza di ritrovare il vero.  <i>Vent.</i>: da
quel desío e curiosità di sapere.  <i>Lomb.</i> avvicinandosi al vero:
per tal motivo.  Il dubbio è quì considerato come rampollo del
vero.  Cfr. <i>Franciosi</i>, <i>Scritti dant.</i>, p. 103. Questi versi,
dice <i>Gioberti</i>, chiuggono un profondo pensiero: che il dubitare
che fa l'uomo, l'esser pieno d'insaziabile curiosità, d'ignoranza
e d'incertezza, il trovarsi a ogni poco l'intelletto oscurato, e
perfino il finire talvolta col disperare del vero e gittarsi
nello scetticismo, è prova grandissima dell'Amor che ha l'uomo
della Verità, e dell'idea che ne possiede; poichè egli è appunto
per voler certa e piena verità sgombra da ogni oscurezza e da
ogni dubbio, che giunge talvolta al pirronismo; e tutti quelli
che si danno a tal desolante sistema il fanno dopo aver cercato
la verità, e non trovata quella che risponda alla perfetta idea
che fatta se n'hanno.  Talchè lo Scetticismo non è mai nè
nell'ordine della filosofia nè nell'individuo il primo sistema,
il sistema inspirato dalla natura: ma è frutto d'arte, e deriva
dallo stesso amore del vero, che disperando di ottenere il suo
fine, ama meglio di uccidersi per così dire rinunziando a ogni
verità, e facendo consistere la verità nel provare che non si può
ottenere, che contentarsi di una verità imperfetta e dimezzata. 
Così lo stesso Scetticismo conforta sè stesso.  E si giunge più
di una volta allo Scetticismo (che è la morte della mente) per
troppo amore del vero, come si viene indotto al suicidio per
troppo amor della vita.  Questa induzione è però un grandissimo
traviamento.  Poichè, come ivi dice l'Alighieri, tutto quello è
bene disposto dall'Autore della Natura.  Mentre per una parte
l'amor che abbiamo del Vero mostraci che questo è il nostro fine,
e che di esso siamo capaci; e l'impotenza di conseguirlo pieno ed
intero nella vita terrena e coll'umana scienza ci rende avvisati
che dobbiamo anelare per essere beati a una vita futura, in cui
solo Dio <i>primo Vero</i> {v.96} potrà contentare la nostra sete di
verità.  Ed è in questa bellissima sentenza che il b. Agostino
principia le sue Confessioni.  -- E il <i>Mart.</i> ottimamente:
&laquo;Poichè le verità che possiamo conoscere non sono che gradi alla
verità suprema ed assoluta, appena ne conosciamo una, che ci
sorge innanzi un dubbio.  Così di verità in verità scendiamo; ma
non giungiamo alla cima se non nell'eternità.&raquo;  E <i>L. Vent.</i>
(<i>Sim.</i> 131, p. 81): Non si giunge al conoscimento del vero, se
non col chiarire le dubbiezze, le quali vanno sorgendo via via, a
quel modo che sorgono i rampolli appiè di un albero.  Acuta la
sentenza, giusta l'immagine.  E finalmente <i>Tom.</i>: Il dubbio
buono e fecondo, quello che viene da istinto di natura, e che
serve all'ascensione dell'anima umana, è il dubbio che nasce a'
piedi del vero, ed è germe di quello.  Se l'uomo dubita, il
genere umano crede; se l'uomo esita, l'umanità procede; se alcuni
uomini si dividono tra sè, la famiglia umana si aduna in sè
stessa più e più intimamente.

	<b>131.  Appiè del vero</b>: così, con divarii di nessuna
importanza (Lo <b>dubbio</b> ecc.) i 4 codd. del <i>Witte</i>, <i>Cass.</i>,
<i>Vien.</i>, <i>Stocc.</i> e quasi tutti i codd., le prime quattro ed.,
<i>Nidob.</i>, <i>Ald.</i>, <i>Burgofr.</i>, <i>Giol.</i>, <i>Rovil.</i>, <i>Crus.</i> ecc., i
commentatori antichi <i>Lan.</i>, <i>Ott.</i>, <i>An. Fior.</i>, <i>Benv. Ramb.</i>,
<i>Buti</i>, <i>Land.</i>, <i>Vell.</i>, <i>Dan.</i> ecc., e quasi tutti i moderni. 
Il <i>Torel.</i> invece voleva leggere con un Cod. Patav., col
<i>Corton.</i> e forse con qualche altro cod.: <i>A piè del dubbio il
cero.</i>  Lezione falsa, 1<sup>o</sup>- perchè quì Dante vuol render ragione
del suo nuovo dubbio, e questo nacque appiè del Vero espostogli
da Beatrice, non viceversa; 2<sup>o</sup>- perchè così leggendo il dubbio
sarebbe paragonato all'albero o tronco, il vero al rampollo, il
che sarebbe poco meno che assurdo.  -- <b>Natura</b>: ordine posto
dalla natura.  <i>Naturaliter accedit, quod cognito uno vero per
intellectum oriatur dubium aliquot penes illum verum, et sic
verum intelligendo et dubia habendo discitur scientia gradatim de
gradu ad gradum.</i>  Post. Cass.

	<b>132.  Di collo in collo</b>: i più antichi tirano via.  Il
<i>Post. Cass.</i> spiega: di grado in grado.  Così pure <i>Benv. Ramb.</i>
che aggiunge: <b>collo</b> val figuratamente <i>colle.</i>  Così anche
<i>Buti</i>, <i>Land.</i>, <i>Vell.</i>, <i>Dan.</i>, <i>Vol.</i>, <i>Vent.</i>, ecc.  A quanto
veggiamo <i>Rosa Morando</i> (D. C. Venez. 1757, Vol. 3, Append. p.
46) fu primo a scostarsi da questa interpretazione.  &laquo;Quì
<b>collo</b>&raquo;, dic'egli, &laquo;non è usato per <i>colle</i>; ma questa voce
significante quell'alta parte del corpo nostro che sostiene il
capo, è trasportata quì figuratamente a significare <i>altezza</i>, e
<b>di collo in collo</b> null'altro vuol dire che <i>d'altezza in
altezza.</i>&raquo;  Alcuni accettarono (<i>Pogg.</i>, <i>Ces.</i> ecc.); <i>Lomb.</i> ed
altri rimasero indecisi.  L'interpretazione di <i>Rosa Morando</i> è
troppo bizzarra.  <b>Collo</b> per <i>colle</i> in ottimi codd. anche
<i>Inf.</i> XXII, 116; XXIII, 43.  Dal lat. <i>collem</i> o <i>colle</i> è
<i>colle</i>, e, ridatta la voce alla seconda declinazione, <b>collo.</b> 
E non è in grazia della rima (<i>Vol.</i>) poichè si usò anche in
prosa.  <i>Zibald. Andr.</i> 136: &laquo;Ebbe molti tempii in Pafo, e in sul
collo del monte Parnaso.&raquo;  <i>Bronzino</i> <i>rim.</i>: &laquo;Me scorgete, Qual
già in Parnaso, al ciel di collo in collo.&raquo;  Cfr. <i>Nannuc.</i>
<i>Teor. dei Nomi</i>, p. 107, 109, 113, 740.  I moderni intendono
quasi unanimamente <b>collo</b> per <i>colle</i>, giogo.  Il <i>Postil.
Caet.</i>: &laquo;Di una verità in un'altra ci muove alla scienza.&raquo;  Cfr.
<i>Conv.</i> IV, 12: &laquo;Vedere si puote che l'uno desiderabile sta
dinanzi all'altro agli occhi della nostra anima per modo quasi
piramidale, chè 'l minimo li copre prima tutti, ed è quasi punta
dell'ultimo desiderabile, ch'è Dio, quasi base di tutti.  Sicchè
quanto dalla punta vêr la base più si procede, maggiori
appariscono li desiderabili; e quest'è la ragione per che
acquistando, li desiderj umani si fanno più ampj l'uno appresso
l'altro.&raquo;  &laquo;<i>Boet.</i> <i>Cons. phil.</i> IV, 6 (ed. <i>Peiper</i>, p. 108):
<i>Talis namque materia est, ut una dubitatione succisa
innumerabiles aliae velut hydrae capita succrescant: nec ullus
fuerit modus, nisi quis eas vivacissimo mentis igne coerceat.</i>

	<b>133-134.  Questo</b>: questo naturale desiderio.  <i>Benv.
Ramb.</i>  Questo che a noi è dato di natura di sapere la verità. 
<i>Buti</i>, <i>Dan.</i>, ecc.  Quest'ordine di natura.  <i>Cos.</i>, <i>Br. B.</i>
ecc.  Meglio genericamente: tutto ciò; vale a dire: la dolcezza
de' vostri ragionamenti, la sete insaziabile del mio intelletto,
la possibilità di conoscer il vero ed il nuovo dubbio nato dentro
di me.  Così forse <i>Vellut.</i> che chiosa: &laquo;Mostra che invitato e
persuaso dalle già dette ragioni, ch'egli possa venire in
cognizione della somma verità, ed assicurato d'averla a
conseguire, esser quello che ora lo move a domandar Beatrice.&raquo; 
Cfr. <i>Ronch.</i> <i>Appunti</i>, p. 138.

	<b>135.  Oscura</b>: nascosta.  -- Le verità che ci sono
rivelate sono oscure al nostro intelletto; ma non sono per questo
fantasmi: la realtà ci è conosciuta: solamente non vediamo i
rapporti.  <i>Mart.</i>

	<b>137-138.  Vostra</b>: di voi altri membri della Corte
celeste; vedi sopra v. 67.  -- <b>Statera</b>: Al. <i>stadera</i>,
bilancia.  -- <b>Parvi</b>: insufficienti.  I più riferiscono <b>parvi</b>
a <b>beni</b> e intendono: Io voglio sapere se a voi abitatori del
cielo, che conformate i vostri desiderj a quelli di Dio, può
l'uomo soddisfare, rispetto ai voti non adempiuti, con altre
opere buone, che pesate nella vostra giustizia, non sieno scarse. 
Così <i>Benv. Ramb.</i>, <i>Buti</i>, <i>Land.</i>, <i>Vell.</i>, <i>Dan.</i>, <i>Vent.</i>,
<i>Port.</i>, <i>Pogg.</i>, <i>Biag.</i>, <i>Cost.</i>, <i>Borg.</i>, <i>Tom.</i>, <i>Br. B.</i>,
<i>Frat.</i>, <i>Greg.</i>, <i>And.</i>, <i>Bennas.</i>, <i>Cam.</i>, ecc.  Invece il
<i>Lomb.</i> riferisce <b>parvi</b> a <b>voti</b>, e spiega: Io voglio sapere se
l'uomo possa a voi sodisfare pei voti non adempiuti con altre
opere pie, sì che non sien cotai voti all'estimazione vostra
piccioli e mancanti del giusto essere.  Così pure <i>Triss.</i>  Ma i
<b>voti manchi</b>, benchè compensati a quattro doppi, rimangono come
<b>voti</b> sempre <b>parvi.</b>  Bisogna dunque stare coi più.  La dimanda
è, se si ammette in cielo commutazione, compensazione di voto
fatto a Dio.  Il problema è trattato da S. Tommaso, <i>Sum. th.</i> P.
II, 2<sup>a</sup>e qu. LXXVIII, art. 10 e seg.  L'Aquinate chiede <i>utrum
possil in voto dispensari.</i>  Sembra di no.  Poichè la
commutazione è minore della dispensazione.  Ma il voto non si può
commutare, secondo <i>Levit.</i> XXVII, 9.  Se dunque non è lecita la
commutazione, molto meno la dispensazione.  La risposta
dell'Aquinate è: <i>Dispensatio voti intelligenda est ad modum
dispensationis quae fit in observantia alicujus legis: quia lex
ponitur respiciendo ad id quod est ut in pluribus bonum.  Sed
quia contingit hujusmodi in aliquo casu non esse bonum, oportuit
per aliquem determinari, in illo particulari casu legem non esse
servandam.  Et hoc proprie est dispensare in lege: nam
dispensatio videtur importare quamdam commensuratam
distributionem, vel applicationem communis alicujus ad ea quae sub
ipso continentur; per quem modum dicitur aliquis dispensare cibum
familiae.  Similiter autem ille qui vovet, quodammodo sibi statuit
legem, obligans se ad aliquid quod est secundum se et ut in
pluribus bonum.  Potest tamen contingere quod in aliquo casu sit
vel simpliciter malum, vel inutile, vel majoris boni impeditivum;
quod est contra rationem ejus quod cadit sub voto.  Et ideo
necesse est quod determinetur in tali casu votum non esse
servandum.  Et si quidem absolute determinetur aliquod votum non
esse servandum, dicitur esse dispensatio voti; si autem pro hoc
quod servandum erat, aliquid aliud imponatur, dicitur commutatio
voti.  Unde minus est votum commutare quam in voto dispensare;
utrumque tamen in potestate Ecclesiae consistit.</i>  Ma il voto,
aggiunge l'Aquinate, si può commutare soltanto <i>si consecratio
non interveniat.</i>  Vedremo nel canto seguente come il Nostro
procurò di sciogliere il problema.

	<b>140.  Con sì</b>: con occhi sì divini.  <b>Con sì</b> hanno
<i>Vat.</i>, <i>Berl.</i>, <i>Vien.</i>, <i>Stocc.</i>, <i>Pat.</i> 9, 67, 316 e
moltissimi altri codd., la <i>Mant.</i>, <i>Nidob.</i>, <i>Ald.</i>, <i>Burgofr.</i>,
<i>Giol.</i>, <i>Rovill.</i>, <i>Crus.</i> e quasi tutte le ediz. moderne;
<i>Buti</i>, <i>Land.</i>, <i>Vell.</i>, <i>Dan.</i> ecc. Così divini hanno <i>S. Cr.</i>,
<i>Caet.</i>, <i>Cass.</i>, <i>Pat.</i> 2 ecc. <i>Folig.</i>, <i>Jesi</i>, <i>Nap.</i>, <i>Witte</i>
ecc. e così pure <i>Benv. Ramb.</i>  I cod. <i>Cort.</i>: <i>Tanto divini.</i> 
Il <i>Viv.</i> crede che <b>con sì</b> sia fallo de' copiatori.  Ma egli
stesso aggiunge che &laquo;il senso espresso dal <i>così</i> lo intendono i
fanciulletti&raquo;.  Se dunque <i>così</i> è la lezione più facile, la
critica esige di ritenere per genuina l'altra.  Aggiungasi che la
lezione <i>così</i> può essere originata facilissimamente dal non aver
posto mente al segno abbreviativo sopra l'<i>o</i> (<i>così</i> o <i>chösì</i>),
mentre non era invece sì facile il cangiare il <i>consì</i> in <i>così.</i> 
Le diverse lezioni non alterano per altro il senso del verso. 
Della lezione <i>flavilli</i> (invece di <b>faville</b>) non giova
occuparsene.

	<b>141.  Diede le reni</b>: così <i>S. Cr.</i>, <i>Vatic.</i>, <i>Berl.</i>,
<i>Cort.</i>, ecc.; <i>Jesi</i>, <i>Nidob.</i>, <i>Buti</i> ecc.  <i>Die</i> (<i>diè</i>) <i>le
reni</i> hanno il <i>Cass.</i>, <i>Vien.</i>, <i>Stocc.</i>, <i>Pat.</i> 9, 67 ecc.,
<i>Folig.</i>, <i>Mant.</i>, <i>Nap.</i>, <i>Ald.</i>, <i>Burgofr.</i>, ecc.  <i>Diedi le
reni</i> il <i>Caet.</i>, <i>Pat.</i> 316, <i>Crus.</i>, <i>Viv.</i>, ecc.  Il <i>Pat.</i> 2:
<i>Che, cinta mia virtù, i' dei le reni.</i>  E <i>dei le reni</i> ha pure
l'Imolese.  <i>Buti</i>: <b>Che, volta mia virtù, diede le reni</b>,
spiegando: &laquo;Volsimi alle reni a lei, e con la faccia in verso la
faccia opposita in verso l'altra parte opposita.&raquo;  Anzi tutto
osserviamo che il <i>Die</i> di parecchi codd. e del maggior numero di
ediz. antiche, è terza, non già prima sing.; dunque -- <i>diè</i>, che
equivale a <b>diede.</b>  In secondo luogo osservisi che <i>diedi le
reni</i> significa: <i>volsi le spalle</i>, come infatti spiegano <i>Benv.
Ramb.</i>, <i>Dan.</i>, <i>Tom.</i>, <i>Br. B.</i>, <i>Frat.</i>, <i>Greg.</i>, <i>Andr.</i> ecc.,
e che il volgere le spalle a chicchessia si considera come atto
poco cortese e civile.  Ma Dante <i>non</i> volse le spalle a
Beatrice, anzi le restò li dinanzi abbagliato e quasi smarrito, e
nemmeno volse gli occhi altrove, ma, come dice espressamente nel
verso seg., gli abbassò.  Il <i>Lomb.</i>: &laquo;La sola virtù visiva di
Dante dee intendersi che, chinando gli occhi, <i>desse le reni</i>,
sfuggisse cioè l'affissamento negli sfavillanti occhi di
Beatrice, e non già che Dante stesso se ne fuggisse.  Veggasi in
maggior prova il primo terzetto del seguente canto.&raquo;  <i>Biag.</i>
pose in derisione, come al solito, questa interpretazione,
argomentando: Questo dar corpo alla virtù visiva, supponendole le
reni, e per conseguente stinchi, zampe e il resto, mi rappresenta
una befana.&raquo;  Ma ben più ridicola è la sua propria
interpretazione: &laquo;<i>diedi le reni</i>, intendi <i>a Beatrice</i> mi
rivolsi prestamente.&raquo;  Questa volta è buona l'osservazione di
<i>Scarab.</i> (<i>Lambertino</i> III, 81): &laquo;Non è Dante che dà le reni a
Beatrice; Dante severo, ma gentile.  È la sua virtù che appressa
da quello sguardo fulgido gli fece abbassar gli occhi e lo
abbandonò, andossene.&raquo;  Insomma, Dante non volse le spalle a
Beatrice, ma non ebbe più la forza di mirarla in viso, tanto era
il di lei splendore.

	<b>142.  Mi perdei</b>: perdetti sentimento.  <i>Benv. Ramb.</i>:
Quasi fui oppresso dall'eccessivo splendore, quantunque tenessi
gli occhi abbassati.  <i>Buti</i>: Per questo si deve intendere
ch'egli, vedendo l'altezza della sapienzia e partendosi dalla sua
considerazione delle cose terrene, fu quasi uscito dal primo
pensiero ch'era perdere sè; e lo diventare più splendida Beatrice
non è altro, secondo l'allegorico intelletto, se non che quanto
l'uomo più sè esercita nella santa Scrittura, tanto più alti
intendimenti n'apprende e tanto gli pare più alta e più bella; e
tanto crescere vede lo lume del suo intelletto l'uomo quanto più
in essa sè esercita ed essa studia, e vede in lei sì alti
intendimenti che lo intelletto umano non li può apprendere, ed
allora dare gli conviene le reni ed essere vinto da loro, se
grazia nuova non viene nella mente da Dio, la quale illumina lo
intelletto.
