|Proemio.~ Dopo l'alta concentrazione drammatica dell'invettiva che
conclude il canto precedente, il canto VII riprende in tono narrativo
tranquillo, ricollegandosi alla scena che immediatamente precede la
^digressione,~ quasi che questa non fosse stata.

I due poeti si sciolgono dall'abbraccio, e parlano tra loro: uno
di quei <colloqui tra poeti> che, come @e stato giustamente detto,
formano una costante del ^Purgatorio~ dantesco.  Il Sordello che qui
appare, il poeta che al nome di Virgilio, incredulo e commosso, gli
rende omaggio da <minore> a maggiore, @e in realt@a il vero Sordello,
cio@e quello storico; la solenne e sdegnosa figura che abbiamo visto
nel canto precedente gli era stata soltanto prestata, per cos@i dire,
dall'autore, quale immagine trasferita di se stesso a cui poter riferire
la voce che pronuncia la dolente invettiva.

La scena tra i due poeti, che occupa, quasi un ampio intervallo tra i due
grandi quadri politici che caratterizzano i due canti, circa la met@a
di questo, @e nella sua sostanza, intenzionale e poetica, un omaggio
a Virgilio.

Come accadr@a nella scena gemella che si svolger@a pi@u avanti, e che
avr@a per protagonista Stazio, anche qui un poeta celebra l'eccellenza
unica del grande latino, e anche qui Virgilio risponde ricordando,
con dignitoso dolore, il luogo dove @e per sempre relegato.

Nelle voci dei due poeti che rendono omaggio al loro maggiore @e
riconoscibile quella del poeta-autore, che gi@a parole simili alle loro
us@o in persona propria nel I canto del poema. E la risposta di Virgilio,
in tutti e tre i casi, si sposta dal piano letterario all'altro, quello
del destino eterno: lui cos@i grande come poeta, per sempre escluso
dall'eterna felicit@a.

Qui il ricordo del Limbo, che riprende il tema gi@a svolto nel III
|~canto -- tema che sempre accompagna la figura di Virgilio quando egli
riveste la sua persona storica di poeta latino --, sembra ripetere,
come un raddoppio a distanza, le parole dette nel IV dell'^Inferno.~
Come allora, Virgilio difende se stesso dal sospetto di peccato: egli
@e laggi@u non ^per fare,~ ma ^per non fare~; egli @e con i fanciulli
^innocenti,~ e con coloro che rivestirono tutte le virt@u, meno le tre
teologali che Dio dona per grazia; e la sua condanna non @e una pena
corporale, ma l'eterno esilio dal cielo.

In tutta la scena risuonano cos@i, come accade nelle altre due ad essa
parallele, quasi due corde: la grandezza del poeta da una parte, la
sua esclusione dal paradiso dall'altra.  La dolorosa condizione che ne
deriva, profondamente sofferta ma accettata, genera come negli altri
luoghi un movimento di alta e mesta poesia, che imprime ai versi un
ritmo elegiaco, proprio del dolore a cui non ci si ribella: ^Non per
far, ma per non fare ho perduto~ / ^a veder l'alto Sol che tu disiri~
/ ^e che fu tardi per me conosciuto.~

Tuttavia Virgilio non indugia pi@u di tanto; il cammino di Dante deve
procedere; ed egli chiede a Sordello di indicargli la strada.

Si giunge cos@i ad un nuovo luogo, dove si svolge la seconda parte del
canto che, pur di argomento diverso, @e tuttavia legata alla prima da
uno stretto vincolo fantastico, come si vedr@a.

Il luogo che ora appare, che ospita un nuovo ed ultimo gruppo di
spiriti relegati in attesa nel cosiddetto Antipurgatorio, @e una piccola
valle incavata nel fianco del monte che Dante dipinge come adorna di
ogni bellezza naturale, ricca di erbe e fiori di vaghissimi colori e
profumi. Essa ha tutte le caratteristiche del <locus amoenus>, ed @e
evidentemente un luogo privilegiato. Qui stanno raccolti, e Sordello
li indica ai due poeti dal margine rialzato della valle, i principi
della cristianit@a, cantando quell'inno dell'esilio cristiano che @e
la preghiera ^Salve Regina.~ I loro atti, quasi di statue viventi, sono
mesti, e l'atteggiamento pensoso.  Ognuno di loro lamenta -- come spiega
Sordello nella sua rassegna -- la degenerazione della propria discendenza.

Con questo quadro, triste ma pacato, Dante fa evidentemente seguito,
con forte variazione, al grande discorso politico del canto precedente:
l@a i modi ardenti e violenti dell'invettiva -- per quell'Italia, e quella
citt@a, che pi@u preme al suo animo -- qui un distaccato giudizio sulle
misere condizioni dell'Europa, in balia di principi corrotti e incuranti
del bene dei popoli.

Il primo intervento @e assunto da Dante in prima persona, il secondo
affidato a Sordello, che ripete cos@i ci@o che aveva gi@a compiuto in
terra, nel suo celebre ^Compianto~ dove sono aspramente rimproverati
re e signori d'Europa (alcuni dei quali sono tra quelli presenti nella
valle dantesca), e che evidentemente ha ispirato questa pagina del poema
(si vedano i riferimenti nelle note al testo).

Perch$e Dante abbia posto i principi negligenti -- come si pu@o chiamarli
-- in un luogo di privilegio, @e questione a cui si pu@o rispondere --
secondo noi -- sommando insieme le chiose dell'antico Landino e del
moderno D'Ancona: da una parte (cos@i il D'Ancona) quel luogo riflette
la loro dignit@a terrena, quel valore sacro che il Medioevo attribuiva
all'autorit@a (come gi@a il castello del Limbo riconosceva l'^onrata
nominanza,~ la fama ancor viva in terra dei grandi in esso raccolti);
dall'altra (cos@i il Landino), esso ricorda loro, proprio con la sua
singolarit@a ed amenit@a, la condizione privilegiata in cui vissero, di
agi e di onori, e della quale non fecero buon uso. Di quella smagliante
bellezza essi non godono infatti, ma un'aura di grave malinconia li
avvolge, sia qui che nella scena che avr@a luogo nel canto successivo.

Quale sia stata la loro colpa, non @e detto espressamente, ma non pu@o
non esser connessa alla loro posizione in terra, di capi e guide dei
popoli, giacch$e essi sono qui in quanto tali. Certo pentiti all'ultimo,
come tutti gli spiriti dell'Antipurgatorio, ma non per pigrizia, o per
morte violenta. La ragione ce la suggerisce nel canto seguente il signore
di Malaspina che dichiarer@a: ^a' miei portai l'amor che qui raffina~;
che @e la stessa colpa di cui @e accusato Rodolfo imperatore insieme
al figlio nel canto VI (^per cupidigia di cost@a distretti~), quel
Rodolfo di cui qui @e detto: ^che potea~ / ^sanar le piaghe c'hanno
Italia morta...~ Si tratta, come appare da questi versi, dell'interesse
personale, dell'attaccamento al potere, che li assorb@i fino all'ultimo
e li distolse dal loro alto compito di guida. Come ha visto il Forti,
questa infatti per Dante @e la colpa propria dei principi: non adempiere
a quell'ufficio, assegnato loro da Dio, di custodire i propri sudditi
indicando loro la via del bene, e procurando cos@i la pace.

I personaggi raccolti nella piccola valle -- che ci offrono un quadro
di insieme dell'Europa dantesca -- sono tuttavia dei salvati; su di
essi non grava -- come appare da tutto il tono che governa la scena --
lo sdegno violento di Dante. Non a loro infatti, ma ai loro figli,
@e indirizzata la vera condanna contenuta in questo testo.

La scena @e costruita in modo -- presentando i padri, morti da poco
e dolenti per la corruzione dei loro eredi -- che il grave giudizio
profetico venga a cadere sui figli, cio@e sui principi viventi al tempo
dell'immaginato viaggio.

E si crea cos@i quella situazione di rimpianto del passato, e di compianto
per il declino politico e morale del mondo, che @e l'altro aspetto --
accanto all'attacco diretto e violento -- della denuncia profetica
presente nel poema. Ricordiamo, tra i testi pi@u significativi di questo
ambito tematico, il triste quadro che dell'Italia del nord far@a tra
poco -- nel canto XVI -- Marco Lombardo, lamentando la scomparsa di ogni
^amore e cortesia~ (solo ^tre vecchi~ sono rimasti, ^in cui rampogna~
/ ^l'antica et@a la nova~); o il celebre idillio della Firenze antica
a ^Par.~ XV, fatto da Cacciaguida a confronto con la rassegna delle
famiglie degeneri della generazione presente.

Questo motivo -- di rimpianto e compianto -- origina sul piano espressivo
un andamento elegiaco, che si accompagna a figure tristemente atteggiate
(si vedano i vv. 106-8) e che gi@a prepara, calando la sera, il grande
attacco nostalgico del canto seguente.

Ma non meno forte appare ora il legame, di cui si diceva, con la prima
parte di questo canto. Queste anime dei principi dolenti cantano l'inno
dell'esilio, e non altro che un esilio @e quello sofferto e dichiarato
da Virgilio nella sua risposta a Sordello. E uguali sono anche i luoghi
dei due esilii -- anche se diversi nella sostanza, perch$e l'uno eterno,
e l'altro temporaneo --: come tutti i lettori hanno avvertito, questa
valletta isolata e fiorita ricorda da vicino il verde prato del nobile
castello del Limbo; e simile @e la rassegna fatta da una posizione
elevata, e la grandezza terrena delle anime l@a raccolte. Tutte
suggestioni, come @e noto, che risalgono agli Elisi dell'^Eneide,~
di quel Virgilio che ora nel suo stesso mondo @e per sempre rinchiuso.

La singolare somiglianza dei due luoghi acquista cos@i il suo senso
nella stessa situazione di esilio dalla patria, e l'intero canto viene a
porsi sotto questo segno -- di mestizia e sospiro verso un mondo felice e
non raggiunto (la parola ^sospiro, sospirare,~ ritorna dalla prima alla
seconda parte) -- nel quale infine si colloca anche il quadro politico
che vi ha tanta parte.

Le due grandi sequenze -- del Limbo di Virgilio, e della valletta dei
principi -- concorrono cos@i a preparare da lontano quell'alta poesia
nata nel cuore di un esule che @e l'apertura del canto ottavo.

Bibliografia

A. D'Ancona, in LD [^Letture Dantesche~, a c. di G. Getto, Firenze
1955-1961], ^Purgatorio,~ pp. 809-23.

A. Buck, in NLD [^Nuove letture dantesche~, Firenze 1966-1976] IV,
pp. 1-18.

S. Pasquazi, in ^All'eterno dal tempo,~ Firenze 1972+2~, pp. 335-69.

B. Martinelli, in LDN [^Lectura Dantis Neapolitana~, Napoli 1980-],
^Purgatorio,~ pp. 129-78.

F. Forti, in LC [^Letture classensi~, Ravenna 1966 sgg.] 3, pp. 295-322.

	|1.~ ^l'accoglienze~: i reciproci atti di festoso saluto: @e
l'abbraccio di VI 75. Il racconto riprende dunque esattamente da quel
verso dal quale @e nata l'invettiva, quasi chiudendo questa in parentesi.

^-- oneste~: che rivelano nobili sentimenti (cfr. ^Conv.~ II, x 8:
<Cortesia e onestade @e tutt'uno>).

	|2.~ ^iterate~: ripetute; il ^tre e quattro~ indica un numero
indeterminato, come in latino (cfr. ^Aen.~ I 94: <terque quaterque
beati>).

	|3.~ ^si trasse~: si ritrasse, come ricomponendosi, e ripetendo
la domanda che, delle due fatte, @e rimasta senza risposta (VI 70).

	|4-6.~ La risposta di Virgilio @e solenne, come di chi @e
consapevole della propria dignit@a, e insieme della propria dolorosa
sorte. ^Anzi che...~: prima che, in virt@u della morte di Cristo, le
anime degne del cielo potessero essere indirizzate (^volte~) a questa
montagna, il mio corpo fu sepolto da Ottaviano (cio@e per ordine di lui;
cfr. III 27 e nota). Prima della redenzione infatti nessun'anima poteva
accedere al purgatorio, che @e gi@a regno di salvezza. Tutta la frase
significa: io sono vissuto prima di Cristo, prima che a tutti fossero
aperte le porte del cielo.

	|7.~ ^Io son Virgilio~: il grande nome, taciuto per tutto
l'^Inferno,~ risuona qui con alta mestizia: nello stesso momento in cui
lo pronuncia, il famoso poeta @e come costretto a difendersi dal dubbio
e dallo stupore altrui: ho perso il cielo, ma non per le colpe commesse.

^-- rio~: colpa; agg. sostantivato (reit@a), come a ^Inf.~ IV 40. Cfr.
^Tavola ritonda,~ p. 261: <quella lettera era stata fatta per riconfortare
alquanto Ghedino, e non fue per altro rio [malvagit@a] n$e per altro
affare>.

	|8.~ ^per non aver f$e~: per non aver avuto fede, per cui soltanto
l'uomo pu@o salvarsi. Una qualche forma di fede era infatti ritenuta
necessaria alla salvezza dalla tradizione cristiana (cfr.  ^Inf.~ II
29-30; e ^Hebr.~ 11, 6: <sine fide impossibile est Dea placere>) e Dante
si attiene, non senza dolore, a questo insegnamento.  Si vedano pi@u
oltre le note 25 e 34. Virgilio riprende qui, ripetendone anche le parole
(cfr. ^non per altro rio~: ^Inf.~ IV 40), ci@o che ha gi@a detto a Dante
all'entrata nel Limbo. Su questa scena, quasi un duplicato dell'altra,
si veda l'Introduzione al canto.

	|10.~ ^Qual @e colui...~: @e questo un efficace esempio dello
pseudoparagone psicologico, gi@a pi@u volte incontrato nell'^Inferno~
(cfr. II 37 sgg. e nota), che richiama vivamente atti ed espressioni a
tutti noti, senza per altro descriverli.

	|11.~ ^s@ubita~: improvvisa.

	|12.~ ^che crede e non...~: che crede e non crede, cio@e non sa
se credere a se stesso, tanto @e stupefacente ci@o che vede.

	|13.~ ^e poi chin@o...~: in segno di reverenza. Si noti il
progressivo mutarsi dell'atteggiamento di Sordello, in forza di quel nome:
stupore, reverenza, umilt@a, infine il gesto di devozione, di minore a
maggiore (v. 15). Tanto pi@u forte e significativa questa sequenza, in
quanto in contrasto prima con la figura austera, e poi con l'abbraccio
da pari a pari del canto precedente.

	|15.~ ^l@a 've 'l minor...~: dove si afferra, nell'abbraccio,
colui che @e di minor dignit@a; alcuni antichi intendono <dal petto in
gi@u>, altri alle ginocchia; altri, ricordando il gesto che far@a Stazio
(XXI 130), ai piedi. Quest'ultimo riferimento ci sembra offrire, per la
somiglianza della situazione, la maggior probabilit@a.	E stato osservato
che qui Sordello, come poi Stazio, ha riguardo soltanto al poeta, di cui
@e ^minore~; e non pensa in alcun modo che, riguardo alla salvezza eterna,
egli @e in realt@a pi@u in alto di Virgilio. Ma in primo luogo non tocca
a lui pensarlo.  E in secondo luogo nell'oltremondo dantesco la reazione
prima e istintiva negli incontri @e sempre quella che si avrebbe in terra
(si pensi a Dante di fronte a Brunetto: ^Inf.~ XV 34-6, o ad Adriano V:
^Purg.~ XIX 127).

	|16.~ ^O gloria d'i Latin...~: le parole di Sordello dichiarano,
nell'appassionata esclamazione, il suo sentimento ammirato e commosso. Si
cfr. la simile reazione di Dante in ^Inf.~ I 79 sgg.  ^Latini~ significa
qui, come sempre in Dante, gli abitanti d'Italia (cfr. ^Inf.~ XXII 65;
^Purg.~ XIII 92; ecc.), che egli vedeva come un sol popolo dai tempi
dell'antica Roma ai suoi. Di questo popolo Virgilio @e la maggior gloria
poetica: si cfr. ^nostra maggior musa~ (^Par.~ XV 26); <lo maggiore
nostro poeta> (^Conv.~ IV, xxvi 8). Per questo ^la lingua nostra~ non
pu@o essere che la lingua italica, considerata come comune a Virgilio
e Sordello, ed elevata nel latino virgiliano alla massima dignit@a
letteraria. Ricordiamo che per Dante la lingua parlata da Virgilio non
doveva essere troppo diversa dal volgare dei suoi tempi (cfr. ^Inf.~
XXVII 19-21 e nota) e che la lingua scritta era ancora nel suo mondo
culturale, come in quello di Virgilio, il latino. Sar@a lui, Dante,
a creare un nuovo modello linguistico, <sole nuovo, lo quale surger@a
l@a dove l'usato tramonter@a> (^Conv.  ~I, xiii 12).

^-- d'i Latin~: il Petrocchi legge ^di,~ ritenendola forma preferibile
davanti a nome di popolo, secondo l'uso antico. Ma poich$e egli stesso
si comporta diversamente altrove (^l'isola d'i Sardi~: ^Inf.~ XXVI 104;
^li occhi d'i Teban~: ^Inf.~ XX 32), crediamo opportuno uniformare,
e intendere anche qui il ^di~ come preposizione articolata, come @e
normale nell'antica grafia; si cfr. Casella, ^Sul testo,~ pp. 26 sgg. La
'21 ha ^de'~ in tutti e tre i luoghi.

	|18.~ ^pregio~: vanto; ^del loco~: della mia citt@a, Mantova.

	|19.~ ^qual merito~: qual mio merito, visto che io non ne ho
nessuno; o piuttosto quale grazia divina.

	|21.~ ^se vien d'inferno~: Virgilio ha dichiarato (al v. 8)
che egli ha perduto la salvezza eterna. Quindi non pu@o essere venuto
dalla terra, con l'angelo, ma soltanto dall'inferno. C'@e in Sordello
tuttavia un'incertezza espressa in quel ^se~: <tu, nostra gloria, vieni
dall'Inferno?> (Torraca), a cui Virgilio cercher@a di soddisfare con la
sua lunga spiegazione.

^-- chiostra~: girone, cerchio. ^chiostra~ dal plurale neutro latino
^claustra~ @e divenuto singolare femminile (cos@i ^vela, arma~ ecc.).
In genere vale luogo recintato, chiuso; in ^Inf.~ XXIX 40 sta per le
bolge, qui per i gironi infernali, in ^Par.~ III 107 per il monastero
(oggi chiostro).

	|23.~ ^lui~: a lui, secondo l'uso antico gi@a incontrato.

^-- di qua~: vale moto a luogo (qua, nel purgatorio), come anche oggi
in alcune locuzioni (andare di qua e di l@a, ecc.).

	|24.~ ^virt@u del ciel~: si cfr. la frase detta a Catone a I 68-9.

	|25.~ ^Non per far~: non per aver fatto, ma per non aver fatto
qualcosa (cio@e non aver creduto, v. 8)... Virgilio ripete, ampliando,
ci@o che ha gi@a detto ai vv. 7-8. Egli insiste dolorosamente, come
gi@a in ^Inf.~ IV 34-41, sull'aspetto negativo della sua colpa (^ei non
peccaro... per non aver f$e... per non fare...~)^.  ~Ritorna come un'eco
dal triste canto del Limbo il grande problema degli <infedeli negativi>
(si veda l'Introduzione a ^Inf.~ IV), che diventa qui profondamente
drammatico in quanto vive in una persona storica, la persona stessa che
lo enuncia.

^-- ho perduto~: anche questo verbo si ripete: ^lo ciel perdei...~ (e
^Inf.~ IV 41: ^semo perduti~); quella <perdita> @e l'eterno rimpianto
di Virgilio.

	|26.~ ^disiri~: desideri.

	|27.~ ^tardi~: troppo tardi; quando ero gi@a morto e non potevo
pi@u compiere quell'atto di fede che solo poteva salvarmi.

^-- per me~: da me, complemento d'agente.

	|28.~ ^Luogo @e l@a gi@u...~: queste tre terzine, che ripetono
la descrizione del Limbo di ^Inf.~ IV, sono come una breve digressione;
essa, non strettamente necessaria per Sordello, lo @e invece per Virgilio,
e cio@e per Dante. Il Virgilio personaggio -- che @e la voce di Dante
autore -- ritorna sul tema, quasi a spiegarlo meglio, a darne miglior
ragione. Grande invenzione poetica, che riveste della melanconia del
poeta latino quello che fu uno dei dolorosi problemi di Dante, come
gi@a di Agostino. Vi si torner@a ancora, e definitivamente, in ^Par.~
XIX 58-90. Si noti l'andamento elegiaco di tutta questa sequenza.

^-- non tristo di mart@iri~: non triste e doloroso per tormenti fisici, ma
solo per l'oscurit@a (che significa la mancanza di Dio, sole dell'anima,
unica pena delle anime del Limbo); il ^di~ introduce il complemento di
causa (cfr. ^Inf.~ XXIII 20).

	|30.~ ^guai~: gemiti di dolore (cfr. ^Inf.~ V 3). Il verso @e
una variazione di ^Inf.~ IV 26-7. Il dolore si esprime qui nel ^sospiro~
(cos@i forte da far tremare l'aria, come @e detto in ^Inf.~ IV 27)
che @e figura dell'anelito inappagato di quegli spiriti: ^che sanza~
^speme vivemo in disio.~

	|31.~ ^coi pargoli innocenti...~: sono i bambini morti senza
battesimo, cio@e prima di essere liberati (<esentati>) dal peccato
originale, comune alla natura umana (^l'umana colpa~).

	|32.~ ^dai denti... de la morte~: la metafora del morso della
morte, con la relativa allitterazione, ricorda ^Hos.~ 13, 14: <ero mors
tua, o mors -- ero morsus tuus inferne> (<io sar@o la tua morte, o morte;
sar@o il tuo morso, o inferno>).

	|33.~ ^essenti~: la grafia con la doppia ^s~ @e propria in
antico delle parole che in latino iniziavano con ^ex~ (cos@i ^essercito,
essemplo,~ ecc.; cfr. ^essalto~ a ^Inf.~ IV 120 e nota).

	|34.~ ^con quei che le tre sante.~..: cio@e gli adulti giusti,
a cui mancarono le virt@u teologali (fede speranza carit@a) che sono
di origine divina, mentre conobbero e praticarono senza colpa (^sanza
vizio~) tutte le altre, vale a dire quelle morali e intellettuali, proprie
della natura umana. In ^Mon.~ II, vii 4-5 Dante scrive: <Quedam etiam
iudicia Dei sunt, ad que etsi humana ratio ex propriis pertingere nequit,
elevatur tamen ad illa cum adiutorio fidei eorum que in Sacris Licteris
nobis dicta sunt, sicut ad hoc, quod nemo, quantumcunque moralibus et
intellectualibus virtutibus et secundum habitum et secundum operationem
perfectus, absque fide salvari potest, dato quod nunquam aliquid de Cristo
audiverit. Nam hoc ratio humana per se iustum intueri non potest, fide
tamen adiuta potest> (<Vi sono dei giudizi divini ai quali la ragione
umana non pu@o innalzarsi coi propri mezzi, ma lo pu@o con l'aiuto
della fede nella parola della sacra Scrittura: questo ad esempio che,
per quanto perfetto secondo l'abito e l'operazione nelle virt@u morali
e intellettuali, nessuno pu@o essere salvato senza la fede quando pure
non abbia mai udito dir nulla di Cristo. La ragione umana non pu@o di
per s$e vedere come questo sia giusto, ma lo pu@o con l'aiuto della
fede>). Passo che serve da chiosa, meglio di ogni altro commento,
a questa terzina e a quelle che precedono. Su questo grave problema,
che sempre ha angustiato il suo spirito, Dante torner@a definitivamente
nel ^Paradiso,~ dedicandogli due interi canti, il XIX e il XX. L@a, pur
rimettendosi alla imperscrutabile giustizia divina, egli trover@a il modo
di porre tra i beati due pagani giusti (Traiano e Rifeo), e dichiarer@a
che nel giorno del giudizio molti non cristiani saranno pi@u vicini a
Cristo di tanti che hanno portato il suo nome (XIX 106-11).

	|37.~ ^Ma~: il ^ma~ segna, come sempre, il mutamento di argomento
e di registro.

^-- se tu sai e puoi...~: se conosci la strada, e puoi, cio@e ti @e
permesso, indicarcela. Le due limitazioni ricordano che Virgilio ignora
le leggi che regolano il secondo regno. Egli @e <pellegrino> come gli
altri (II 63).

	|38.~ ^noi~: dativo, come ^lui~ del v. 23.

	|39.~ ^dritto inizio~: inizio vero e proprio. Qui siamo infatti,
come Virgilio ormai sa, in una zona di attesa; alla vera entrata c'@e,
come ha detto Belacqua, una porta d'ingresso guardata da un angelo
(IV 129).

	|40.~ ^Loco certo...~: non ci @e stabilita una sede fissa
(e quindi posso accompagnarti). La frase @e virgiliana: <nulli certa
domus> (^Aen.~ VI 673), riferita alle anime dei Campi Elisi, che possono
liberamente errare per quei luoghi sereni. La suggestione dell'^Eneide~
agisce -- non per niente Virgilio @e fin qui protagonista del canto --
su tutta la scena, e come si vedr@a la valletta amena dove ora si scende
ricorda direttamente gli Elisi virgiliani.

	|42.~ ^mi t'accosto~: mi ti metto accanto, mi accompagno a te.

	|43.~ ^dichina il giorno~: il giorno declina, ormai @e vicino
il tramonto; al momento dell'incontro con Sordello il sole, ricordiamo,
era gi@a sceso dietro la montagna (VI 51). Il motivo dell'ora serale,
qui accennato, sar@a il grande tema dell'inizio del prossimo canto. Per
^dichina~ cfr. I 113.

	|44.~ ^non si puote~: c'@e dunque una legge nel purgatorio, per
cui non si pu@o procedere durante la notte. Il significato allegorico
@e qui chiaro: come l'anima non pu@o salire verso il bene senza la luce
di Dio, cos@i non si pu@o salire la montagna del purgatorio quando
non c'@e il sole. Il richiamo biblico era spontaneo per il lettore:
<Ambulate dum lucem habetis, ut non vos tenebrae comprehendant; et qui
ambulat in tenebris, nescit quo vadat> (^Io.~ 12, 35).

	|45.~ ^@e buon pensar...~: @e bene pensare a un luogo dove
passare gradevolmente la notte.

	|46.~ ^Anime sono...~: Sordello propone di recarsi presso un
gruppo appartato di anime (^remote~), che sar@a gradito ai due viandanti
conoscere. Sono le anime dei re e dei principi che, presi dalle cure
dello stato, hanno rimandato all'ultimo momento il pensiero a Dio e il
pentimento del cuore (Pietro; si cfr. VIII 120 e nota). Anch'essi dunque,
come gli altri gruppi incontrati nell'Antipurgatorio, sono dei pentiti
dell'ultima ora. Essi soggiornano in una valletta appartata e fiorita,
onore reso alloro stato terreno, ma forse anche figura degli effimeri
agi in cui vissero (Landino). Per questa figurazione, simile al ^nobile
castello~ del Limbo, che raccoglie e isola anch'esso degli spiriti
privilegiati, si veda l'Introduzione.

	|47.~ ^merr@o~: da <mener@o>, per sincope e assimilazione
(mener@o \> menr@o \> merr@o), come ^sarria~ da <saliria> del v. 51.

	|48.~ ^fier~: ^fiero,~ altra forma di ^fieno,~ saranno, con cui
si alterna nel poema, futuro arcaico gi@a incontrato (per la desinenza
in ^-ro~ cfr. ^sediero~ a II 45 e nota).

	|50-51.~ ^fora elli impedito...~: sarebbe impedito da altri
o non salirebbe per non averne la forza? cio@e, ci@o accade per forza
esterna o interna? -- ^sarria~ da <saliria> (cfr. ^merr@o~ al v. 47)
con la desinenza antica del condizionale (cfr. III |~6 e nota).

	|52.~ ^buon~: valente, eccellente nel suo campo: cfr. ^Inf.~ I 71
e nota. ^freg@o 'l dito~: tracciando una linea nella polvere del terreno.

	|53.~ ^sola questa riga~: neppure soltanto questa riga potresti
varcare, cio@e non potresti fare neppure un passo (s'intende, in salita).

	|54.~ ^dopo 'l sol partito~: dopo che il sole fosse tramontato.
Costrutto latino del participio congiunto; cfr. ^Inf.~ II 111.

	|55.~ ^non per@o...~: risponde alla richiesta di Virgilio: non
c'@e tuttavia alcuna forza esterna che faccia ostacolo (^desse briga~),
se non l'oscurit@a della notte; quella, generando impotenza (^nonpoder~),
impiglia, impedisce di volere (Casini-Barbi). Il non poter salire @e
dunque un fatto interiore, e non esteriore; @e infatti una disposizione
dello spirito.

	|57.~ ^nonpoder~: si cfr. ^nonpossa~ di V 66 e nota. E si noti
lo stesso rapporto stabilito fra il non potere e il volere, per cui il
primo blocca (^ricide,~ o ^intriga~) il secondo.

	|58-59.~ ^tornare...~ / ^passeggiar~: si pu@o dunque muoversi,
all'ingi@u, o al livello in cui si @e posti, purch$e non sia in salita.

	|58.~ ^con lei~: con la ^notturna tenebra,~ cio@e finch$e la
notte dura.

	|61.~ ^ammirando~: meravigliandosi, stupito della novit@a che
ascoltava.

	|63.~ ^ch'aver si pu@o...~: cfr. vv. 45 e 48.

	|64.~ ^allungati~: dilungati, allontanati; per ^lici,~ e ^quici~
del v.	66 (l@i e qui), forme probabilmente epitetiche, cfr. ^Inf.~
XIV 84 e nota.

	|65.~ ^era scemo~: era incavato, avvallato in una insenatura,
come i valloncelli incavano i fianchi dei monti qui sulla terra.
Per ^scemo~ detto del monte cfr. ^pietra scema,~ cio@e mutila, rotta,
di ^Par.~ XVI 145.

	|67.~ ^anderemo~: forma antica non sincopata del futuro, propria
anche del condizionale (^averebbe~ ecc.); cfr. ^Inf.~ I 118 e nota.

	|68.~ ^face di s$e grembo~: affossandosi, fa della sua stessa
parete una cavit@a, quasi un grembo di una veste.

	|70.~ ^Tra erto e piano...~: tra l'asse verticale della parete,
e la costa orizzontale dove i poeti si trovavano, correva un sentiero
obliquo (^schembo~).

	|71.~ ^lacca~: avvallamento; cfr. ^Inf.~ VII 16 e XII 11.

	|72.~ ^l@a dove...~: l@a dove l'orlo (^lembo~), quasi l'argine
della ^lacca,~ si abbassa, va degradando (^muore~) di pi@u che la met@a
della sua altezza, per cui con soli tre passi si pu@o scendere sul fondo
(VIII 46). @E questa l'interpretazione pi@u probabile di questo oscuro
verso, che comunque vuole indicare il punto pi@u basso e accessibile di
quel margine.

	|73.~ ^Oro e argento...~: si descrive qui, con lucente smalto
di colori, quasi una tavolozza pittorica, la fioritura della valletta.
Dante segue un modello tipico della lirica del '200 (il provenzale
^plazer~), che elenca una serie di cose belle a vedersi, non paragonabili
tuttavia alla bellezza della donna amata (cos@i qui i pi@u bei colori
della terra sarebbero vinti da quelli dei fiori di questa valle); si veda
soprattutto ^Bilt@a di donna~ del Cavalcanti (^Rime~ III) di cui sembra
qui riecheggiare il v. 8: <oro, argento, azzuro 'n ornamenti>. Ma qui
non siamo nel mondo artefatto della lirica stilnovistica. Sulla costa
desolata del monte, questa concretissima e pur aristocratica sfilata
di colori sorprende con la sua novit@a, e la sua terrena dignit@a. Per
^oro~ e ^argento~ s'intendono, come con i termini successivi, le polveri
usate dai pittori per i loro quadri; il ^cocco~ era un color carminio,
tratto dalla cocciniglia; la ^biacca~ era un color bianco puro, tratto
dal piombo.

	|74.~ ^indaco, legno lucido...~: verso di difficile spiegazione.
L'indaco era un vivo colore azzurro, usato da pittori e tintori, estratto
da una pianticella originaria dell'India. Si pu@o prendere il verso come
un'unit@a, eliminando la virgola, e intendere: la pianta dell'indaco
(^indaco legno~), lucente e color del cielo sereno (Torraca), che @e la
spiegazione forse preferibile. O dividerlo, come fanno i pi@u, e come
la punteggiatura a testo comporta, in due elementi: ^indaco,~ e ^legno
lucido e sereno,~ espressione che tuttavia offre incerte spiegazioni. Si
vedano le diverse proposte interpretative nella nota alla fine del canto
[invece immediatamente di sotto].

	|[Nota integrativa]~

	|Indaco, legno lucido e sereno...~ Prendendo il verso come
indicazione di due colori, bisogna spiegare quale colore voglia
significare il ^legno lucido e sereno~; e siccome la cosa non @e
facile, sono state offerte diverse soluzioni: o legno lavorato e polito,
color giallo avorio (Parodi; ma perch$e ^sereno?~); o ^legno~ preso per
^lychnite~ (detta anche ^lignus~), pietra preziosa che per@o @e di colore
rosso ardente, infuocato (cfr. Plinio, ^Nat. Hist.~ XXXVII 20; Isidoro,
^Etymol.~ XVI, xiv 4 e Uguccione a ^lignus~) e il rosso @e gi@a stato
indicato sopra (^cocco~); o il bruno della quercia fradicia rilucente di
notte (Buti, Lana). Altri (Sapegno) legge e divide diversamente il verso:
^indico legno,~ cio@e l'ebano, e ^lucido sereno,~ cio@e il cielo; ma il
color nero mal si addice all'erba e ai fiori e il cielo non si accorda
alla serie di sostanze e oggetti concreti qui indicati. La soluzione @e
quindi incerta, secondo noi, tra due possibilit@a: o il solo azzurro,
come propose il Torraca, o due colori, l'azzurro e il giallo del legno,
che son quelli che mancano, tra i colori elencati, alla tavolozza di un
campo fiorito. Dato il valore di ^sereno,~ noi preferiamo, come si @e
detto sopra, la prima spiegazione.

	|75.~ ^fresco smeraldo...~: lo smeraldo vivo e fresco, come
appare al momento in cui si spezza (^si fiacca~; cfr. ^Inf.~ VII 14).

	|76.~ ^da l'erba e da li fior...~: il soggetto della terzina @e
la serie elencata nella precedente: tutti quei vivi colori, se posti in
quella piccola valle (^dentr' a quel seno~), sarebbero vinti ciascuno
da quelli dell'erba e dei fiori, come il minore (^il meno~) @e vinto
dal maggiore.

	|79.~ ^Non avea...~: la natura non aveva soltanto sparso di
colori quel luogo (^dipingere~ @e usato in senso assoluto).

	|81.~ ^vi facea uno...~: ne faceva col@a uno solo (un solo
odore), non riconoscibile (^incognito~: sconosciuto, non noto) perch$e
^indistinto,~ cio@e nel quale non si distinguevano pi@u i diversi odori
che vi si fondevano. I due aggettivi esprimono, nell'indeterminatezza,
la suprema vaghezza di quell'odore.

	|82.~ ^Salve, Regina...~: il canto che si leva dalle anime
sedute tra i fiori, in quell'^indistinto~ profumo, @e un canto d'esilio
e di sospiro della patria. L'antica preghiera a Maria, recitata dalla
Chiesa nell'ora di Compieta, al calar della notte, dice infatti: <a te
sospiriamo, gementi e piangenti in questa valle di lacrime...  mostraci,
dopo questo esilio, Ges@u, il frutto benedetto del ventre tuo>. Queste
parole, ben impresse nella mente del lettore e che il solo ^incipit~
bastava ad evocare, danno voce e significato a tutta la scena. Quei
principi siedono nella valle fiorita, ma sono di fatto in esilio, come gli
uomini in terra (la <valle di lacrime> @e chiaro rimando a quest'altra
valle). Ed essi <sospirano> verso l'alto, come gli altri raccolti sul
verde prato laggi@u nel Limbo. E se quel canto si conviene a tutte le
anime del purgatorio, tanto pi@u a costoro, che conobbero la gloria del
mondo, e ora ne misurano la vanit@a. Questo intreccio di rapporti va
creando quell'atmosfera di serale nostalgia, di mestizia e di speranza,
che si dispiegher@a nella grande pagina iniziale del canto VIII.

	|83-84.~ ^quindi~: di qui, cio@e dal margine dove mi trovavo
(vv.  71-2); prima non poteva scorgerle, perch$e, ^per la valle,~ cio@e
a causa dell'abbassarsi, dell'avvallarsi del monte, ^non parean,~ cio@e
non erano visibili da fuori.

	|85.~ ^'l poco sole~: quel poco sole ch'@e rimasto; ^s'annidi~:
si cali dietro il monte come ne suo nido. Lo scendere del sole verso
il tramonto @e seguito via via, con brevi ma continui richiami, fin dal
canto precedente.

	|86.~ ^v@olti~: diretti; cfr. XXII 2.

	|87.~ ^non vogliate...~: forma di cortesia. Sordello spiega nel
versi seguenti perch$e sia meglio restare sull'argine.

	|88.~ ^Di questo balzo...~: individuare dall'alto le anime @e
pi@u agevole che stando gi@u in mezzo a loro. La posizione elevata,
evidente ricordo di ^Aen.~ VI 754-5 (dove Anchise mostra ad Enea da
un'altura gli spiriti dei suoi discendenti), @e anche in ^Inf.~ IV,
nell'analoga scena del Limbo (vv. 116-7). Altro elemento di raccordo che
Dante ha voluto fra i tre luoghi, per cui si veda l'Introduzione al canto.

	|90.~ ^lama~: bassura; cfr. ^Inf.~ XX 79 e XXXII 96.

	|91-136.~ Questa ultima parte del canto @e dedicata alla
rassegna dei principi d'Europa, tutti della generazione che precede gli
attuali regnanti. Essi appaiono in una luce di tristezza e melanconia,
amareggiati nel vedere il malgoverno dei loro discendenti, denunciare il
quale @e il vero scopo di questa pagina.  La rassegna, fatta da Sordello,
@e un evidente parallelo del suo celebre ^planh~ o <compianto> in morte
di ser Blacatz, dove si denunciavano le colpe dei principi europei. Si
veda sul significato generale di questa scena l'Introduzione al canto.

	|91.~ ^Colui che pi@u siede alto~: pi@u in alto sta colui che
ebbe in terra il pi@u alto grado, cio@e l'Imperatore. Cos@i nel Limbo
Aristotele con i filosofi siede pi@u in alto del gruppo dei <politici>,
o dediti alla vita attiva.

^-- fa sembianti~: mostra nel sembiante, nell'atto e nel volto (cfr.
^Inf.~ IX 101); esprime cio@e rammarico.

	|92.~ ^d 'aver negletto...~: d'aver trascurato il suo dovere,
cio@e il discendere in Italia, che @e il dovere di ogni imperatore.

	|93.~ ^non move bocca...~: non si accompagna al canto degli altri.
E mostra anche con questo tratto il suo dolente rimpianto.

	|94.~ ^Rodolfo imperador~: @e costui Rodolfo I d'Asburgo,
eletto re di Germania e d'Italia nel 1273, morto nel 1291. Impegnato
in Germania, non scese mai in Italia per esservi incoronato imperatore
(cfr. VI 103 e nota); ^imperador~ quindi non fu in realt@a (e Dante
lo sa bene, che chiama Federico II <ultimo Imperatore de li romani>),
ma tale era considerato avendo diritto al titolo.

	|95.~ ^le piaghe~: @e la triste condizione descritta in VI 76
sgg., condizione che la venuta dell'imperatore avrebbe potuto sanare.

^-- hanno... morta~: per ^morire~ transitivo cfr. V 52 e nota.

	|96.~ ^s@i che tardi...~: cos@i che ormai troppo tardi da altri si
tenter@a di rianimarla. ^si ricrea~ @e forma passiva con il ^per~ d'agente
(cfr. ^Inf.~ I 126: ^per me si vegna~). Il presente unito all'avverbio
^tardi~ prende valore di futuro come a ^Inf.~ XVI 54: ^tanta che tardi~
^tutta si dispoglia~ (per questo uso estensivo del presente cfr.  Parodi,
^Lingua,~ p. 372 e Ageno in SD [<Studi Danteschi>] XLII, 1965, pp. 353
sgg.). Il verso @e probabile triste allusione ad Arrigo VII, per quanto
la cronologia del ^Purgatorio~ sembri non consentirlo.	Sulla questione
si veda la nota alla fine del canto [invece immediatamente di sotto].

	|[Nota integrativa]~

	|S@i che tardi per altri si ricrea.~ Questo verso sembra,
con tutta evidenza, un'allusione al fallimento dell'impresa di Arrigo.
Ma certamente il canto @e stato scritto prima di quella conclusione, come
appare chiaro, oltre che dal canto precedente, dall'attesa profetica del
nuovo imperatore che le parole di Beatrice testimoniano alla fine della
cantica (XXXIII 37-51). Per questo il Petrocchi ha ipotizzato un ritocco
posteriore, come del resto siamo portati a supporre altre volte nel poema
(cfr.  ^Inf.~ XIX 79-81 e nota). Pensare, come altri critici, che il verso
esprima soltanto un giudizio generico, @e certamente possibile, ma data
la corrispondenza delle parole ai fatti, e la singolare somiglianza con
la frase scritta per Arrigo a ^Par.~ XXX 137-8, sembra pi@u probabile
l'altra interpretazione, che d@a oltretutto al verso una ben maggiore
valenza, di oscuro e luttuoso presagio.  Si vedano sul problema Petrocchi,
^Itinerari,~ pp. 105-6 e Perugi nell'articolo citato nella bibliografia
del canto VI, pp. 103-5.

	|97.~ ^che ne la vista...~: che all'aspetto mostra di volerlo
confortare (cfr. I 79: ^che 'n vista ancor ti priega...~); il primo
infatti mostra rammarico e sconforto. I due atteggiamenti non sono
descritti ma lasciati immaginare (^fa sembianti~ -- ^ne la vista~), e
delineano una coppia, come poi altre se ne vedranno. Cos@i questi principi
sono presentati, come in una carrellata, in vari atti miti o dolenti,
che esprimono nell'insieme una profonda melanconia. Su quello sfondo
fiorito, la realt@a storica dell'Europa appare in tutta la sua tristezza.

	|98-99.~ ^resse la terra...~: fu re della Boemia, la regione
da cui nascono le acque che la Moldava (^Molta~) porta nell'Elba
(^Albia~) e l'Elba porta di l@a fino al mare. ^Molta~ e ^Albia~ sono nomi
derivati direttamente dai nomi latini dei due fiumi, ^Molda~ o ^Mulda~ e
^Albia.~ Per la denominazione dei luoghi dai loro fiumi, frequente nella
^Commedia,~ cfr. ^Inf.~ XVIII 61; XXVII 49; XXXIV 45; ecc.; si veda un
modello simile a questo, per designare la Provenza, in ^Par.~ VIII 58-9.

	|100.~ ^Ottacchero~: Ottocaro II, re di Boemia dal 1253 al 1278,
fu in vita fiero avversario di Rodolfo, non riconoscendone l'elezione
imperiale. L'altro mosse in guerra contro di lui, lo vinse e uccise in
battaglia. Ora i due avversari sono vicini, e l'uno conforta l'altro,
segno del nuovo mondo d'amore e concordia in cui essi ora vivono. Uguale
situazione sar@a quella della terza coppia, come si vedr@a. Lo spunto
@e offerto a Dante dagli Elisi virgiliani, dove convivono concordi
(<concordes animae nunc>) i nemici di un tempo (^Aen.~ VI 824-7).

^-- e ne le fasce~: e da bambino gi@a fu migliore del figlio in et@a
adulta (^barbuto~). La contrapposizione fra il valore dei padri e
la decadenza dei figli @e il tema centrale di questa pagina, dove il
declinare dell'Europa @e visto appunto, come a ritroso, nello specchio
dei magnanimi re defunti.

	|101.~ ^Vincislao~: Vincislao II, succeduto al padre sul trono
di Boemia, ebbe in moglie, in segno di riconciliazione, la figlia di
Rodolfo d'Asburgo. Nominato re di Polonia nel 1300, mor@i ancor giovane
nel 1305. I commentatori antichi ripetono il severo giudizio di Dante,
di uomo da poco e vizioso. La condanna di ^lussuria ~e ^viver molle~
sar@a ribadita in ^Par.~ XIX 124-6, nella rassegna dei re e principi
cristiani corrotti fatta dall'aquila nel cielo di Giove, che @e una
ripresa in forma diretta dello stesso tema qui svolto per contrasto.

	|102.~ ^pasce~: nutre e sazia. Feroce definizione. Per l'immagine
si cfr. ^Inf.~ I 103.

	|103.~ ^quel nasetto~: quel principe dal naso piccolo:
<fu nasello, imper@o che ebbe piccolo naso> (Buti). @E Filippo III
|~l'Ardito, re di Francia dal 1270 al 1285, padre di Filippo il Bello
e di Carlo di Valois. In appoggio dello zio Carlo d'Angi@o, dopo la
guerra del Vespro che lo aveva cacciato dalla Sicilia e dato la corona
a Pietro d'Aragona, mosse guerra a quest'ultimo per mare e per terra;
ma la spedizione fall@i miseramente: la flotta fu sconfitta e l'esercito
decimato da un'epidemia. Il re dovette ritirarsi, colpito anch'esso dal
male, e mor@i sulla via del ritorno a Perpignano, nel 1285 (v. 105).

^-- stretto a consiglio~: seduto vicino, come consultandosi con lui;
anche questi due principi formano una coppia, con atti e modi diversi
e insieme simili ai primi due, perch$e esprimono dolore e rammarico.

	|104.~ ^colui~: come si deduce dal v. 109, costui @e Enrico I di
Navarra, succeduto nel 1270 al fratello Tebaldo II, che Dante ricorda in
^Inf.~ XXII 52 (il ^buon re Tebaldo~). La figlia Giovanna, sua erede,
fu sposa di Filippo il Bello, il ^mal di Francia.~ Per questo Dante lo
presenta vicino al padre di lui, Filippo III, uniti nello stesso sconforto
nel vedere la vita ^viziata e lorda~ del figlio e del genero. Il ^benigno
aspetto~ non @e un dato biografico perch$e Enrico fu iroso e violento,
ma @e l'atteggiamento che Dante gli fa assumere qui nel ^Purgatorio,~
dove le debolezze umane sono superate, proprio come Ottocaro @e presentato
in atto di confortare il nemico Rodolfo.

	|105.~ ^mor@i fuggendo...~: mor@i, di malattia, come si @e visto
sopra, durante la triste ritirata dalla Spagna; ^disfiorando il giglio~
vale <disonorando (togliendogli foglie o petali) il giglio di Francia>
(gigli d'oro in campo azzurro erano l'insegna della casa di Francia;
cfr. XX 86). Che questo sia il senso di ^disfiorare,~ unico in Dante, @e
assicurato dal riscontro con Guittone: <O non Fiorentini, ma disfiorati
e disfogliati> (^Lettere~ 14, 16); e si cfr. anche <la sfiorata Fiore>,
sempre di Guittone e sempre di Firenze decaduta, in ^Rime~ XIX 16.

	|106.~ ^come si batte...~: non per le proprie colpe, come non
per le proprie colpe sospira Enrico. Come dice il v. 111, il loro dolore
viene dalla vita del loro figlio e genero; questi principi infatti non
sono visti in luce di biasimo (si vedano i vv.	101 e 114), ma il biasimo
ricade sui loro discendenti.

	|107-108.~ ^c'ha fatto a la guancia...~: ha fatto letto della mano
alla guancia, cio@e appoggia la guancia alla mano (stesso atteggiamento ha
Drittura, piangente sulla corruzione dei costumi, in ^Rime~ CIV 20-1). In
questa rassegna, Dante sembra quasi ritrarre delle statue, colte in atti
fissi ed espressivi, di cui questo @e il pi@u plastico ed evidente.

	|109.~ ^mal di Francia~: con questa perifrasi @e indicato
Filippo IV il Bello; di lui Dante non fa mai il nome, ma sempre lo
presenta con duro giudizio di condanna, vedendo in lui il corruttore e
asservitore del Papato (si veda ^Inf.~ XIX 87; ^Purg.~ XX 85-93; ^Par.~
XIX 120, e soprattutto la scena di ^Purg.~ XXXII 152 sgg. dove Filippo
@e identificato con i re della terra fornicanti con la <meretrix magna>,
la Babilonia di ^Apoc.~ 17, 1-5).

	|110.~ ^viziata e lorda~: si veda a riscontro una cronaca
fiorentina contemporanea: <hodiato da' suoi, nemicho di buoni...  per le
sue malvagie opere fare... cadde in tanto disdegno, che da lui si rubell@o
quasi tutti i suoi maggiori baroni> (^Cronica fiorentina,~ TF [^Testi
fiorentini del Dugento e dei primi del Trecento~, a c. di A. Schiaffini,
Firenze 1926], p. 148).

	|111.~ ^li lancia~: li colpisce con la lancia, cio@e li trafigge,
strazia.

	|112.~ ^s@i membruto~: @e Pietro III d'Aragona (^membruto~: di
grandi e forti membra; cfr. ^Inf.~ XXXIV 67), salito al trono nel 1276,
<il quale fu uomo molto bello e membruto di sua persona, e probissimo e
virtudioso> (Lana). Sposo di Costanza, figlia di Manfredi, rivendicava
perci@o il diritto al trono di Sicilia, che ottenne dopo la guerra del
Vespro. Si trov@o dunque in guerra con Carlo d'Angi@o, che qui gli @e
vicino e canta con lui, da nemici fatti concordi, come gi@a Ottocaro
e Rodolfo.  Mor@i nello stesso anno del suo avversario, il 1285, come
l'altro partecipante a quel conflitto, Filippo III.

^-- s'accorda~: nel coro della ^Salve Regina,~ sopra ricordato, i due
uniscono le loro voci cantando all'unisono.

	|113.~ ^colui dal maschio naso~: a differenza di Filippo III,
detto ^nasetto,~ questo re, Carlo I d'Angi@o, ha naso forte e robusto,
ed @e perci@o chiamato ^nasuto~ (v. 124). @E costui uno dei protagonisti
del secolo XIII, e dell'orizzonte storico di Dante.  Figlio di Luigi VIII,
e fratello di Luigi IX re di Francia, spos@o Beatrice figlia dell'ultimo
conte di Provenza, ottenendo cos@i quella contea (cfr. XX 61). Nel
1265 fu chiamato dal papa Clemente IV per riconquistare alla Chiesa il
regno di Napoli occupato da Manfredi, e con le due vittorie di Benevento
prima (III 118) e poi di Tagliacozzo su Corradino (^Inf.~ XXVIII 17) ne
ottenne la signoria. Perduta la Sicilia in seguito alla guerra del Vespro
(^Par.~ VIII 73-5), mor@i nel 1285. Dante lo giudica sempre severamente
(si vedano i luoghi qui citati di ^Purg.~ XX e ^Par.~ VIII e anche, pi@u
avanti, i vv. 127-9), tuttavia lo pone in luogo di salvezza; ci@o @e
dovuto probabilmente all'esigenza compositiva del quadro qui delineato,
diretto a condannare i figli viventi (in questo caso Carlo II d'Angi@o)
a confronto con i padri, e forse anche all'alta considerazione in cui il
sovrano fu sempre tenuto nella guelfa Firenze (Sapegno); si cfr. Villani
VIII, I 21-6: <fu savio, di sano consiglio, e prode in arme... magnanimo e
d'alti intendimenti, in fare ogni grande impresa sicuro, in ogni aversit@a
fermo, e veritiere d'ogni sua promessa...>.

	|114.~ ^d'ogne valor...~: l'immagine della cintura @e scritturale:
<et erit iustitia cingulum lumborum eius et fides cinctorium renum eius>
(^Is.~ 11, 5) e insieme ricorda il rito dell'investitura cavalleresca
(l'imposizione del <cingulum militiae>) rimasto nei comuni dall'uso
feudale. Egli ebbe dunque ogni virt@u propria del cavaliere.

	|115.~ ^rimaso~: rimasto.

	|116.~ ^lo giovanetto...~: dei quattro figli di Pietro d'Aragona,
il primogenito, Alfonso, succedette al padre, ma regn@o solo per sei
anni, dal 1285 al 1291, e mor@i giovane di 27 anni. Il secondo, Giacomo,
succedette al fratello, mentre il terzo, Federico, eredit@o la corona
di Sicilia; l'ultimo, Pietro, mor@i giovanissimo prima del padre. Molti
pensano che Dante alluda a quest'ultimo: perch$e ^giovanetto~ e perch$e
il primo, Alfonso, ^rimase~ di fatto re dopo il padre, anche se per
poco. Tuttavia di Pietro, morto quasi fanciullo, non si poteva affermare
con certezza, come fa il v. 117, la somiglianza col valore paterno;
e ^fosse rimaso~ pu@o ben significare: fosse rimasto sul trono per un
tempo non cos@i breve, in modo che non dovesse occuparlo il fratello
Giacomo. ^giovanetto~ @e poi termine usato da Dante altrove per uomini sui
25 anni (cfr. XV 107 e ^Par.~ VI 52-3). Ci appare quindi pi@u probabile
che si tratti qui di Alfonso.

	|117.~ ^di vaso in vaso~: di padre in figlio. L'immagine del vaso
viene dal sangue, che si trasmette dall'uno all'altro, ed @e biblica:
<nec transfusus est de vase in vas> (^Ier.~ 48, 11).

	|118.~ ^rede~: eredi, cio@e gli altri due figli ancora vivi,
nominati al verso successivo; ^rede,~ singolare ^reda,~ @e forma arcaica,
gi@a incontrata in ^Inf.~ XXXI 116, e che torner@a pi@u volte.

	|119.~ ^hanno i reami~: il primo quello di Aragona, il secondo
quello di Sicilia. Essi hanno, s@i, i regni, ma non l'eredit@a migliore
(il ^retaggio miglior~), cio@e il ^valore~ che distingueva il padre.

	|121-122.~ ^Rade volte...~: ben raramente l'umana virt@u
(^probitate~) risale dai padri ai figli, come la linfa sale dal tronco
ai rami (l'immagine dell'albero per la stirpe si ritrova anche in ^Par.~
XV 88-9, dove Cacciaguida sar@a la ^radice~ e Dante la ^fronda~).

	|122-123.~ ^e questo vole...~: e ci@o @e voluto da Dio, che
la infonde negli uomini, perch$e la si riconosca (^si chiami~) come
proveniente soltanto da lui; cio@e, non trasmessa per natura. Dante
afferma qui il principio, a cui @e dedicato il IV libro del ^Convivio,~
per cui la nobilt@a umana, che @e propria dell'anima, non si trasmette
per via di sangue, ma @e dono di Dio fatto ai singoli, cio@e valore
individuale: <'l divino seme non cade in ischiatta, cio@e in istirpe,
ma cade ne le singulari persone> (IV, xx 5). Il problema @e ripreso
in ^Par.~ VIII 97 sgg. La sua importanza nella filosofia scolastica, e
l'appassionato interesse di Dante, stanno nel fatto che in esso si giocava
la questione della libert@a dell'anima individuale dai condizionamenti
della natura (qui il seme paterno, come l'influenza degli astri a XVI 65
sgg.); tema centrale del pensiero dantesco e pi@u volte ripreso in tutta
la sua opera. In queste frasi viene dunque a solenne espressione gnomica
il significato profondo di tutta la dolente rassegna fatta da Sordello
(cfr. nota al v. 100).

	|124.~ ^al nasuto~: a Carlo I d'Angi@o, prima raffigurato come
^colui dal maschio naso~ (v. 113); questo discorso (^mie parole~) vale
anche per lui, non meno che per l'altro.

	|125.~ ^Pier~: Pietro d'Aragona; i due che qui cantano insieme
sono dunque accomunati dalla discendenza degenere, come i due che
precedono piangono la vita ^viziata e lorda~ del rispettivo figlio
e genero.

	|126.~ ^onde~: per la qual cosa (cio@e per il fatto che
quel principio e norma enunciati nelle ^mie parole~ sono anche a lui
riferibili), il regno di Puglia e la contea di Provenza, passati nelle
mani di suo figlio, Carlo II, gi@a sono afflitti dal suo malgoverno.
Regno di Puglia era detto allora il regno dell'Italia meridionale
(cfr. ^Inf.~ XXVIII 8-9). Di Carlo II, detto lo Zoppo (il ^Ciotto~
a ^Par.~ XIX 127), Dante d@a sempre giudizi severi: cfr.  XX 79-81;
^Par.~ VI 106-8 e XIX 127-9.

	|127.~ ^Tant'@e...~: tanto Carlo II (^la pianta~) @e minore di
suo padre (il ^seme~), quanto pi@u Costanza pu@o vantarsi del proprio
marito, Pietro d'Aragona, a confronto di Beatrice e Margherita (prima
e seconda moglie di Carlo I d'Angi@o). Vale a dire che Carlo II @e
inferiore al padre di tanto, di quanto Carlo I fu inferiore a Pietro
III. Sono dati quindi contestualmente due giudizi: grave su Carlo II,
ma severo anche su suo padre. Che @e la posizione sempre tenuta da Dante
di fronte agli Angioini.

	|128.~ ^Beatrice e Margherita~: Beatrice, figlia del conte
Raimondo Berengario di Provenza, era morta nel 1267; Margherita, figlia
del duca di Borgogna, era ancor viva nel 1300.

	|129.~ ^Costanza~: @e la figlia di Manfredi, ricordata in III
115-6 come madre dei due re di Sicilia e d'Aragona, Giacomo e Federico
qui nominati.

	|130.~ ^de la semplice vita~: il senso di questo aggettivo @e
apparso sempre ambiguo: pu@o valere infatti <modesta>, e quindi aver
significato positivo; ma anche <inetta> e <dappoco>, come han fatto
pensare riscontri col ^planh~ di Sordello, che lo chiama <pauc coratios>
e <nualhos> (<poco coraggioso> e <indolente>), e con il Villani: <sempice
uomo e di buona fe' e di poco valore> (VI, iv 79-80). Quest'ultima
definizione, che comprende i due significati e riflette il giudizio
comune su quel re, ci appare la pi@u vicina al senso che qui volle
esprimere Dante.

	|131.~ ^solo~: gli ultimi due personaggi sono isolati, non
presentati in coppia come gli altri; non crediamo si debbano cercare
in questo particolari ragioni, se non di variazione figurativa.

^-- Arrigo d'Inghilterra~: Enrico III, salito al trono nel 1216 e morto
nel 1272. Durante il suo regno dovette fronteggiare la rivolta dei baroni,
dai quali fu fatto prigioniero insieme al figlio Edoardo. Quest'ultimo,
riuscito a fuggire e a vincere i baroni ribelli, lo liber@o e ripose
sul trono.

	|132.~ ^ha ne' rami suoi...~: nei suoi discendenti ha migliore
riuscita.  @E questa l'unica eccezione alla regola. Si allude qui
ad Edoardo I, morto nel 1307, <uno de' valorosi signori e savio de'
Cristiani al suo tempo> (Villani IX, xc 3-4). Per aver dato ordine alle
leggi del suo regno, fu detto il Giustiniano inglese.

	|133.~ ^pi@u basso~: nel declivio della valle; Rodolfo imperatore
@e nel luogo pi@u alto, e Guglielmo, semplice marchese, in quello pi@u
basso. Sordello ha seguito nella rassegna l'ordine in cui i principi si
presentano allo sguardo dall'alto in basso, che @e poi quello gerarchico.

^-- s'atterra~: sta seduto sulla terra, come tutti gli abitanti della
valle (v. 83).

	|134.~ ^in suso~: verso il cielo, a cui @e rivolto il canto
di tutta questa schiera di principi. Di tutti @e dato un breve tratto
che ne delinea l'atteggiamento, vario ma sempre raccolto e ispirato a
quell'inno dell'esilio -- la ^Salve Regina~ -- che li caratterizza.

^-- Guiglielmo marchese~: Guglielmo VII, detto Spadalunga per il suo
valore in guerra, marchese di Monferrato dal 1254 al 1292. Durante il
suo governo, estese il territorio del marchesato fino ad occupare la
citt@a di Milano. Caduto prigioniero ad Alessandria per la ribellione
di quella citt@a, e rinchiuso fino alla morte in una gabbia di ferro,
fu causa di una dura guerra che il figlio Giovanni condusse per vendetta
contro Alessandria, portando lutti e desolazioni nelle due regioni,
Monferrato e Canavese, che costituivano il marchesato. Il Monferrato
si estende dalla riva destra del Po all'Appennino ligure; il Canavese
dalla riva sinistra di quel fiume fino alle Alpi Graie.

	|136.~ ^fa pianger~: la guerra @e vista nel duro prezzo di lacrime
che ne pagano i popoli. Dante ha parole di biasimo per Giovanni, che la
provoc@o, anche in ^Vulg. El.~ I, xii 5. Su questa nota di tristezza si
chiude la rassegna dei principi, tutta condotta su un registro dolente
e pensoso.
