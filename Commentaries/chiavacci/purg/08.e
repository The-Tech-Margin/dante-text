|Proemio.~ A differenza dei due canti precedenti, che con questo formano
come un grande trittico di ispirazione largamente politica, l'ottavo
costituisce una conclusa unit@a narrativa, svolta tra un inizio e una fine
che lo isolano dal resto e si rispondono a distanza, quasi definendone
il tono e il significato; all'interno di questi suoi ben netti confini,
tutto il canto svolge infatti, nella variet@a delle diverse scene,
un unico grande tema, e su uno stesso registro, quel tono di contenuta
malinconia e religiosa speranza che i primi celebri versi imprimono,
come un suggello, su tutto lo snodarsi della narrazione che segue;
e quest'unico tema che intitola -- si direbbe -- il canto ottavo @e il
tema dell'esilio.

Canto dell'esilio per eccellenza appare infatti questo, dove il doppio
aspetto che tale parola assume lungo tutto il poema, del quale @e uno
dei motivi-guida, se non forse il pi@u importante, viene a rivelarsi
contestualmente, in una contiguit@a che un'altra sola volta, nel XXV del
^Paradiso,~ si manifester@a cos@i apertamente. Il duplice esilio di cui
il poema si fa voce @e infatti quello storico del personaggio Dante,
lontano dalla sua citt@a, Firenze, dove spera invano di ritornare, e
quello spirituale -- che @e dello stesso Dante ma anche di ogni uomo --
dell'anima dalla sua patria, il cielo, alla quale non invano si tende,
con speranza che non sar@a delusa.

Ora, in questo canto ottavo, l'uno e l'altro esilio, che in vario modo
intessono tutta la trama del poema, sono cantati con uno scambiarsi di
accenti e di immagini che ne fa infine uno solo, come in realt@a essi
divennero nell'animo dell'uomo che quel poema scrisse.

Qui <le memorie dell'esilio -- scrisse il Tommaseo -- si alternano alla
speranza e alle visioni del cielo>. Ma questa alternanza, che @e l'essenza
stessa del canto, si giuoca tra due termini simili, in quanto <speranza>
e <visioni del cielo> sono infine i modi in cui si esprime il sospiro
di un altro esilio, diverso nei termini ma uguale nella sostanza.

E la bellezza e il fascino di questo canto stanno nel segreto rapporto
che stringe insieme le alterne sequenze, in quell'aura di ricordo e di
attesa che trapassa dall'una all'altra, di malinconia e di speranza che
sembrano farsi un'unica voce.

Lasciando alle note al testo il commento ai singoli luoghi, cercheremo
qui di indicare il concatenarsi e il rispondersi dei vari motivi dall'uno
all'altro segmento narrativo, e l'unico sentimento che li regge e ne
detta il ritmo e il suono nella loro consonante diversit@a.

La dolce ora della sera che punge il cuore di coloro che sono <fuori
della loro patria> (secondo la definizione che di pellegrino d@a la
^Vita Nuova~), nei grandi versi cui pi@u che due lustri di doloroso
esilio danno la memorabile modulazione -- ora segnata dalla campana
della preghiera che si leva prima della notte --, vuole qui indicare
un tempo del racconto: il tempo in cui le anime raccolte nella valle
si uniscono appunto in preghiera (quella che la campana annuncia),
guardando al cielo come luogo della loro speranza.

Ma tutti gli spiriti qui riuniti al tramonto sono anch'essi degli esuli,
<fuori della patria>, come i viandanti dei primi versi; la ^Salve Regina~
da loro cantata poco prima -- nella quale l'uomo chiede di giungere al
termine del suo esilio nella valle terrena -- gi@a ce ne ha avvertito. Gli
esuli della perifrasi e quelli della valle tuttavia sono e non sono gli
stessi: quelli guardano indietro, alle cose care lasciate, con dolcezza ma
con malinconia; questi guardano avanti, a quel cielo dove giungeranno,
con trepidazione ma con speranza.  @E il diverso segno che sempre
accompagna i due esilii, dalla citt@a storica e dalla citt@a celeste,
e che in questi versi viene a farsi adiacente e quasi concorrente nello
stesso ambito poetico, sovrapponendosi l'una all'altra figura.

Ed ecco apparire, senza soluzione di continuit@a, anzi in risposta
all'attesa e alla preghiera cos@i dolcemente raffigurate, due personaggi
celesti, i due angeli con vesti e ali verdi di speranza, con in mano le
spade infuocate. Essi aprono una seconda scena, che sar@a centrale nel
canto, quella che rappresenta, quasi mimandola, la tentazione dell'Eden.
Ma questa scena @e anch'essa intimamente legata alla prima. Quegli
angeli con la spada fiammeggiante ai due ingressi della valle, evidente
ricordo del cherubino biblico posto a guardia del Paradiso terrestre,
non altro sono se non la figura dell'originario esilio dell'umanit@a
(come lo chiamer@a Adamo nel ^Paradiso~), da cui ora si pu@o ritornare
grazie alla redenzione. (Essi hanno infatti una funzione opposta al loro
modello: il primo cherubino cacci@o gli uomini dall'Eden perch$e non vi
tornassero, i secondi cacciano il serpente perch$e gli uomini restino
al sicuro nella valle fiorita.)

Con questo segno dell'esilio e della speranza celesti si conclude la
prima sequenza del canto, dove le tre scene dei pellegrini terreni,
degli esuli del purgatorio, dei nuovi guardiani dell'Eden -- si fondono
in unico movimento poetico di malinconia, dolcezza e speranza.

A questo punto, secondo l'alternanza che @e propria del canto, entrano
in azione i tre poeti, finora spettatori sul margine della valle, e
scendono tra le ombre prima contemplate dall'alto; si svolge cos@i --
con improvviso avvicinamento -- il primo dei due colloqui tra Dante e
due di quelle ombre, tutti e due fortemente personali, pieni di ricordi
e fantasmi della terra; il primo degli anni giovanili, il secondo dei
luoghi dell'esilio.

Il canto @e costruito infatti come su quattro campate, di una durata
press'a poco uguale, poco meno di quaranta versi ognuna: alle due scene
celesti seguono i due incontri con gli uomini della terra da poco
lasciata, con uno scambio di voci e modi che crea uno straordinario
risultato poetico.

Il primo incontro, col giudice Nino Visconti, ha carattere domestico e
privato, tutto imperniato sugli affetti familiari -- la moglie immemore,
la figlioletta innocente --, quegli affetti cos@i forti ancora in chi pure
@e al di l@a della riva della morte, e che non possono non ricordarci
la situazione cos@i simile -- di lontananza irrevocabile dalle persone
amate -- creata in colui che scrive da una separazione che a quella
della morte si pu@o ben paragonare.

Il secondo colloquio, con il marchese di Malaspina, @e invece tenuto su
un altro registro, pubblico e civile: con tono alto e fiero si celebra la
casata dei marchesi di Lunigiana, sola rimasta a fregiarsi di liberalit@a
e valore, riprendendo il tema del canto VII, il declino delle stirpi,
e offrendo cos@i un regale compenso all'ospitalit@a ricevuta dall'esule
presso di loro. E quel ricordo -- in forma di profezia chiuder@a con
dolorosa coerenza il canto dell'esilio.

Tutti e due i colloqui, pur in toni cos@i diversi, sono tuttavia
accomunati dal diretto coinvolgimento dell'autore, con l'amico prima,
con l'ospite poi, cos@i che dall'uno all'altro corre il filo continuo
del legame personale, fatto di ricordi e di dolori.

Tra i due incontri @e posta la scena della tentazione, che fa seguito
a quella dell'arrivo degli angeli, in modo che i quattro testi sono
saldamente connessi in un unico cerchio di pensieri.

Il serpente arriva strisciando, in tutto simile a quello che tent@o Eva
nel Paradiso terrestre, ma gli angeli muovono verso di lui, che al solo
sentire il fruscio delle loro ali fugge sconfitto.

La scena @e presentata dall'autore con un avvertimento (simile a quello
preposto nel IX dell'^Inferno~ all'apparire della Gorgone e all'arrivo
del Messo celeste salvatore), perch$e il lettore comprenda il ^vero~
celato dal ^velo~ della lettera.

Ora il senso della figura @e fin troppo chiaro: la grazia divina invocata
viene in soccorso all'uomo tentato dal demonio, e l'antico avversario,
che nell'Eden fu vincitore, @e ora messo in fuga con estrema facilit@a
(si ricordi la ^verghetta~ dell'angelo che apre la porta di Dite),
perch$e in realt@a gi@a vinto una volta per tutte dal Redentore. La
difficolt@a sta nell'intenderne il valore in questo particolare luogo.

Che questa scena sia un monito, e anche una rinnovata pena -- gli spiriti
infatti ogni volta sentono angoscia e tremore -- @e anche evidente. Ma
perch$e proprio per i principi, i potenti della terra, @e disposta questa
pena ogni sera? Che sia per loro @e infatti indubbio, in quanto solo nella
valle, invisibile quindi da fuori, si svolge l'^assalto~ del tentatore.

La risposta non pu@o trovarsi che nella funzione da loro svolta in
terra. Seguendo la via gi@a tentata dal Pietrobono, e oggi dal Pasquazi
e dal Forti, noi crediamo che ai principi si presenti la tentazione
dell'Eden perch$e @e per rimedio a quel peccato che l'autorit@a civile --
per Dante quella imperiale -- fu necessaria sulla terra, ed essi vennero
meno al loro compito, di custodia dei propri sudditi e di rispetto verso
l'Impero, lasciando cos@i che il mondo degenerasse negli odi e nelle
guerre, sia dei popoli, sia delle citt@a, come @e stato denunciato
nei due canti precedenti. E d'altra parte il loro peccato -- per cui
trascurarono il compito loro affidato -- @e quello nato dall'invidia
del serpente antico (^Inf.~ I 111), la ^cupidigia~ dei beni terreni
(si cfr. VI 104), come gi@a dicemmo introducendo il canto VII.

Che i due angeli vogliano poi figurare i due poteri -- Papato e Impero --
preposti da Dio all'ordine del mondo, come pensarono il Pietrobono e il
Forti, @e cosa possibile, forse anche probabile, ma non abbiamo nessun
riscontro che ce ne faccia certi.

Per tornare ora al tema centrale del canto, questa seconda scena celeste,
aperta dall'apparire delle tre stelle simboleggianti le virt@u teologali,
e chiusa dalla fuga del serpente, vuol dichiarare la certa speranza che,
in risposta all'invocazione di aiuto iniziale, conforta gli uomini esuli
con la certezza del ritorno in patria.

L'entrata in scena del Malaspina, che quasi bruscamente interviene
appena si @e conclusa la sacra rappresentazione, riporta il canto
sull'altro piano, dei ricordi e delle amarezze generate dall'altro, pi@u
pungente esilio. L'evocazione finale -- solo due terzine --, fortemente
determinata dalla data, chiude il cerchio dei tre canti <politici>
tenuti insieme dalla figura di Sordello che -- poeta, uomo di corte,
<cantor rectitudinis> -- @e come la figura stessa dell'autore posta
sullo sfondo. Nei primi due prende voce la dura condanna del profeta,
nel duplice quadro terreno della corruzione del mondo, in questo ultimo
il dolore e il sospiro dell'esule, rivolti alla speranza del cielo.

Bibliografia

F. Fergusson, in ^Dante's Drama of the Mind. A Modern Reading of the
Purgatorio,~ Princeton 1953, pp. 22-9.

W. Binni, in LD [^Letture Dantesche~, a c. di G. Getto, Firenze
1955-1961], ^Purgatorio,~ pp. 827-46.

E. Donadoni, in ^Studi danteschi e manzoniani,~ Firenze 1963, pp.  3-25.

G. Petronio, in LDS [^Lectura Dantis Scaligera~, Firenze 1967-1968],
^Purgatorio,~ pp. 261-85.

F. Forti, cit. al canto III.

M. Aurigemma, in LCD [^Letture della Casa di Dante in Roma~, Roma
1977-1989], ^Purgatorio,~ pp. 155-74.

	|1-6.~ Questo celebre attacco, che canta la nostalgia che
sorprende, all'ora del tramonto, chi ha lasciato la propria patria,
@e retoricamente una perifrasi di tempo, come spesso se ne trovano in
apertura di canto: si vuol designare infatti l'ora che segna l'inizio
della notte, quell'ora che nell'ufficio canonico @e detta <Compieta>,
come il suono della campana (v. 5) e l'inno cantato dalle anime
(v. 13) lasciano chiaramente intendere.  Ma la perifrasi diventa qui
straordinaria proposizione di un grande tema, che investe da un lato
tutta la condizione purgatoriale, e dall'altro la vita stessa di Dante:
@e il tema dell'esilio, proprio delle anime che sospirano la patria
eterna, e insieme condizione storica, e dolorosa, del poeta narratore,
che l'uno e l'altro esilio conosce e soffre in se stesso. In questo
intreccio, e nella sobriet@a che tempera e regge la pur grande dolcezza
del sentimento, sta la grandezza e la suggestione di questa terzina.

	|1-3.~ ^Era gi@a l'ora...~: era gi@a quell'ora del giorno che
rivolge indietro il desiderio -- verso la casa e la famiglia lasciata,
cose e persone care -- a coloro che si sono messi in viaggio per nave,
e intenerisce il loro cuore -- di sentimenti dolci e insieme tristi --
nel giorno della loro partenza, quel giorno cio@e che han detto addio ai
loro cari. La prima sera infatti passata lontano da casa @e il momento
in cui pi@u fortemente se ne sente il rimpianto.

	|4.~ ^e che lo novo peregrin...~: il soggetto @e sempre ^l'ora~
del v.	1, che viene determinata con una seconda indicazione, simile e
parallela alla prima: e che ^punge,~ fa sentire la puntura dell'amore
-- per la patria, per la famiglia -- al pellegrino che si @e messo
in cammino da poco (^novo~), cio@e, come i naviganti, la prima sera,
o le primissime sere, all'udire il suono della campana serale -- quasi
certamente la ^squilla~ di Compieta -- che sembri, al suo rattristato
cuore, piangere il giorno morente.

Si noti la vaghezza indefinita dei tratti con cui @e costruita la
sequenza: tutto @e indeterminato: l'ora stessa, i naviganti e il
pellegrino (per dove? da dove?), il termine verso cui si volge il ^disio~
dei primi e l'^amore~ dei secondi, la ^squilla~ (di una chiesa?  di un
convento? di una torre cittadina?); vaghi, ma almeno uno per verso, i
termini che suggeriscono il sentimento: ^disio, intenerisce, dolci,
amore, punge, pianger;~ sempre, come @e proprio dello stile dantesco,
strettamente funzionali.

La grande apertura racchiude in s$e il ricordo di tante sere vissute
nell'esilio, e insieme la dolcezza dei ricordi, e la speranza di ritrovare
un giorno ci@o che si @e dolorosamente lasciato.  E che cos'altro @e
il purgatorio, come Dante lo intende, se non un distacco progressivo da
ci@o che fu caro sulla terra, per ottenere tuttavia una pienezza nella
quale ogni cosa sia consumata e ridonata?

	|7.~ ^quand'io~: era dunque gi@a sopraggiunta quell'ora,
quando...; @e questo il pi@u grande esempio di ^cum inversum~ di tutto
il poema; per il costrutto, usato anche all'apertura del prossimo canto
(vv. 2-16), cfr. ^Inf.~ XVI 1-4 e nota.

^-- a render vano...~: a lasciare inoperoso, a non esercitare pi@u
l'udito; cessai cio@e di ascoltare Sordello, perch$e tutto preso dal
guardare.

	|9.~ ^surta~: alzatasi in piedi; cfr. ^Inf.~ XXVI 43.

^-- chiedea~: col gesto chiedeva agli altri silenzio. Il verso delinea
la figura in piedi, che con mitezza e autorit@a fa tacere tutti gli
altri seduti lungo la valle.

	|10.~ ^giunse e lev@o~: le mani giunte e alzate verso il cielo
sono un atteggiamento tipico dell'orante, ritrovabile negli affreschi
del tempo e nei mosaici bizantini (Fallani). La lentezza con cui Dante
compone il gesto, e lo sguardo che fa seguire, danno alla figura una
particolare solennit@a.

	|11.~ ^verso l'or,iente~: era l'uso antico dei cristiani, con
un preciso significato mistico: <per@o che, guardando verso il sole e
verso il suo oriente, @e materia da ricordarsi et contemplare a quello
sole celestiale che vive in eterno> (Anonimo Fiorentino).  Per questo
anche tutte le chiese erano rivolte ad oriente.  Uso e significato che
gi@a si andavano perdendo nel Trecento, come appare dalle chiose di
Pietro e del Buti, per il quale @e bene seguire l'antica consuetudine,
ma non necessario, <imper@o che Iddio @e in ogni luogo>.

	|12.~ ^non calme~: non mi cale, non mi importa (se non di
te solo).

	|13.~ ^Te lucis ante...~: <Te lucis ante terminum / rerum creator
poscimus / ut pro tua clementia / sis praesul et custodia> (<Prima della
fine del giorno / noi t'invochiamo, o creatore del mondo / perch$e per
la tua clemenza / sii nostro presidio e difesa>).  @E questo l'inizio
dell'inno che ancora si recita nella Chiesa romana all'ora di Compieta,
per chiedere a Dio protezione contro le tentazioni notturne. Le prime
parole erano, e sono anche oggi, il suo titolo (cos@i ^Te Deum, Tantum
ergo~ ecc.). Come si vedr@a, questo testo ha preciso riferimento alla
scena che sta per svolgersi nella piccola valle.

	|15.~ ^che fece me a me...~: che mi fece dimenticare di me stesso.
La dolcezza del canto ha lo stesso effetto di rapimento che a II 117. Ma
in questo diverso contesto l'incanto di Dante si fa eco di quello
dell'orante al v. 12, di null'altro memore se non di Dio.

	|16.~ ^dolcemente e devote~: i due termini riprendono, invertendo
avverbio ed aggettivo, quelli dei vv. 13-4: ^devotamente, dolci.~
Si crea cos@i, sul piano lessicale, quell'armonia corale che il testo
vuol significare.

	|18.~ ^avendo li occhi...~: anche lo sguardo ripete fedelmente,
come le voci, quello suggerito dalla figura-guida (v. 11).

^-- superne rote~: sono le sfere celesti, cos@i dette perch$e <ruotanti>
dall'alto intorno alla terra; cfr. ^stellate ruote~ a XI 36; l'^alte~
^rote~ a ^Par.~ X 7; ecc.

	|19-21.~ ^Aguzza qui, lettor...~: Dante esorta il suo lettore,
come gi@a in ^Inf.~ IX 61-3, a fare attenzione alla scena da lui
raffigurata, perch$e sotto il ^velo~ allegorico della lettera, proprio
come nell'altro caso, si cela un ^vero~ importante. Ma, egli dice, questa
volta @e facile (^leggero~) attraversare il velo, perch$e esso @e cos@i
sottile, che @e quasi trasparente. Il poeta avverte dunque che si svolge
ora come una <sacra rappresentazione>. Il senso @e, proprio come lui dice,
ben facile da cogliere: il serpente che arriva nascosto tra i fiori, gli
angeli che scendono a difesa: @e l'antica scena della tentazione narrata
in ^Gen.~ 3, 1-5, ma cambiata di segno, perch$e dopo la redenzione la
tentazione del serpente @e vinta dalla grazia divina. L'evento letterale
@e allegorico -- un ^velo~ appunto -- in quanto le anime del purgatorio
non sono pi@u soggette alla tentazione, ma ci@o che qui accade @e per
loro monito e mezzo di purificazione. Per il valore di questa scena a
questo punto della cantica, si veda l'Introduzione al canto.

	|22.~ ^essercito~: schiera, gruppo; il termine non aveva il valore
specificamente militare che ha oggi (cfr. ^Inf.~ XVIII 28); ^gentile~
ha il consueto significato di <nobile>, qui riferito alla nobilt@a di
stirpe propria di quelle anime.

	|23.~ ^tacito poscia~: dopo essersi taciuto, finito il canto
dell'inno; per il costrutto, cfr. IX 28 e nota.

^-- in s@ue~: in su, cio@e verso il cielo; essi attendono infatti un
arrivo che si ripete ogni sera. ^s@ue~ @e forma epitetica; cfr. IV 47
e nota.

	|24.~ ^quasi aspettando~: come se aspettasse; cio@e nell'atto
di chi aspetta.

^-- palido e umile~: pallido per il timore, umile perch$e sa e accetta
che solo l'aiuto divino pu@o liberarlo da quel timore. I due aggettivi,
con il ^tacito~ del verso che precede, danno alla schiera dei grandi
della terra un aspetto mite e raccolto, in tutto diverso da quello che
era loro proprio nel mondo.

	|25.~ ^uscir de l'alto~: uscire dal cielo, lass@u in alto dove
tutti guardavano.

	|26.~ ^due angeli~: gli angeli, come dir@a tra poco Sordello,
vengono ^a guardia de la valle,~ cio@e a custodia e difesa dal serpente
tentatore che giunge col sopravvenire delle tenebre. Vengono in due, per
porsi ai due opposti lati della valletta, come appare dai vv. 31-3. Gli
angeli sono nella tradizione cristiana i naturali difensori dal demonio;
e sono invocati, nell'ufficio di Compieta, a difesa del riposo notturno.

^-- due spade affocate~: la spada di fuoco @e nella Bibbia posta in
mano al cherubino all'ingresso dell'Eden dopo la cacciata di Adamo
ed Eva (^Gen.~ 3, 24), perch$e l'uomo non vi possa pi@u entrare; qui
invece gli angeli vengono a cacciare il serpente, cos@i che gli uomini
possano restare nella valle fiorita. Le spade sono ^tronche,~ secondo
il Lombardi, perch$e dopo la morte di Cristo quell'accesso @e stato
riaperto all'uomo. Forse meglio si potrebbe dire perch$e dopo quella
morte il serpente @e stato definitivamente vinto, e bastano a fugarlo
spade simboliche (cfr. Singleton, ^La poesia,~ p. 515). Questa ci sembra
la migliore spiegazione di questa figura, che resta tuttavia non del
tutto chiara. Per il Lana e molti altri antichi la spada @e segno della
giustizia di Dio, la punta troncata @e segno della sua misericordia.

	|28.~ ^Verdi~: il verde @e il colore della speranza, simbolo
da tutti riconosciuto nelle vesti e ali degli angeli salvatori. Ma si
veda come questo verde @e fatto concreto e reale, nella sua pi@u terrena
sfumatura, dal paragone con le piccole foglie appena nate. Due sono i
colori di questi angeli: il verde delle vesti e delle ali, e il biondo
della testa (v. 34). Nessun altro tratto @e dato della loro figura,
che balena cos@i, insieme concreta e immateriale, all'inizio e alla fine
del canto.

^-- pur ma~: proprio ora, or ora, da poco; cfr. ^Inf.~ XXVII 25;
XXXIII 136.

	|29.~ ^veste~: plurale di ^vesta; che,~ le quali vesti (oggetto),
essi si traevano dietro nel volo, battute e mosse dalle ali come da soffi
di vento. La terzina, costruita con impareggiabile maestria -- si osservi
il ripetersi delle ^v,~ delle ^e,~ delle ^n~ --, crea uno straordinario
effetto, per cui il verde, le vesti, il vento, si fondono in una sola,
evidente e pure non terrena immagine.

^-- verdi penne~: si legga Benvenuto: <et per istam tantam viredinem
intellige magnam spem quam portant et dant isti angeli istis sic se
humiliantibus...> (<e per questa straordinaria verdezza intendi la
grande speranza che portano e danno questi angeli a queste anime che
cos@i si umiliano>).

	|31.~ ^poco sovra noi~: a breve distanza sopra di noi, cio@e
sul fianco della valletta dove i poeti si erano fermati.

	|33.~ ^s@i che la gente...~: cos@i che le anime furono contenute
(^si contenne,~ forma passiva) in mezzo a loro due.

	|34.~ ^Ben...~: correlativo al ^ma~ del verso seguente:
vedevo s@i distintamente la testa bionda, ma il mio occhio non poteva
sostenere lo splendore del loro volto. Cos@i @e gi@a accaduto di fronte
all'angelo nocchiero (II 39) e ancora accadr@a, in quanto la luce che
emana dall'angelo @e segno della realt@a divina.

	|35.~ ^si smarria~: si confondeva (vedi verso seguente): @e
opposto a ^discern,ea.~

	|36.~ ^come virt@u...~: come qualsiasi virt@u sensitiva
che si confonda, cio@e resti sopraffatta e incapace di percepire,
per troppa intensit@a dell'oggetto; cfr. Aristotele, ^De anima~ II,
xxiv: <sensibilium excellentie corrumpunt sensitiva> (egli eccessi
degli oggetti sensibili -- quali la luce e il rumore -- danneggiano,
ottundono la facolt@a sensitiva>).

	|37.~ ^del grembo di Maria~: come sempre nella ^Commedia,~ il
soccorso viene, all'uomo in pericolo, dalla Vergine Maria.  Questo @e
il suo ruolo dall'inizio (^Inf.~ II 94-6) alla fine (^Par.~ XXXIII
13-45). Qui la venuta degli angeli appare come risposta alla preghiera
che si leva dalla valletta nel canto precedente (VII 82). L'espressione
@e ricalcata sul biblico <sinum Abrahae> (^Luc.  ~16, 22), dove abitano
i giusti prima della morte di Cristo. Ricordiamo che nel racconto biblico
della tentazione Dio dichiara che sar@a una donna a schiacciare la testa
al serpente (^Gen.~ 3, 15), donna nella quale la tradizione cristiana
riconosce appunto Maria.

	|39.~ ^per lo serpente~: a causa del serpente; sono inviati
infatti a protezione contro di lui.

^-- vie via~: via via, cio@e tosto, immediatamente, locuzione avverbiale
dell'uso antico. Cfr. ^Rime~ CXVI 41-2: <Quando son presso, parmi udir
parole / dicer "Vie via vedrai morir costui!">.

	|40.~ ^per qual calle~: per quale via (sarebbe venuto).

	|41.~ ^volsi intorno~: quasi a cercarlo con lo sguardo.

	|42.~ ^tutto gelato~: il freddo @e tipico effetto della paura;
si cfr.  ^Inf.~ XXXIV 22, dove Dante diviene ^gelato~ all'apparire di
Lucifero nella ghiaccia. Riaffiora in questa terzina -- all'annunciarsi
della presenza diabolica -- un motivo, e un atto, propri di pi@u luoghi
dell'^Inferno,~ dove Dante si stringe a Virgilio, suo naturale protettore;
gesto che qui nella seconda cantica non avr@a pi@u ragione di essere.

	|43.~ ^avvalliamo~: scendiamo nella valle; altrove il verbo @e
usato nella forma pronominale ^avvallarsi~ (^Inf.~ XXXIV 45; ^Purg.~ VI
37) o con valore transitivo per <abbassare> (^Purg.~ XIII 63 e XXVIII 57).

^-- omai~: visto ormai quel che meglio si poteva vedere dall'alto,
@e l'ora di scendere per poter parlare con quelle anime.

	|44.~ ^le grandi ombre~: cfr. le ^grand'ombre~ e ^li spiriti
magni~ di ^Inf.~ IV 83 e 119. L'analogia fra i due luoghi torna ancora
a farsi esplicita.

	|45.~ ^graz,ioso~: gradito; da unire ad ^assai.~ Sordello non
sa ancora che Dante @e vivo (cfr. v. 62), quindi non penser@a qui ai
suffragi che egli pu@o ottenere per quelle anime, ma piuttosto al piacere
e all'onore che pu@o essere per loro vedere il famoso poeta latino.

	|46.~ ^Solo tre passi~: in quanto l'orlo, o ^lembo~ della
valletta, era l@i nel suo punto pi@u basso, come @e detto a VII 72. Appare
inutile ricercare nel ^tre~ un valore allegorico che il testo non
suggerisce altrimenti.

	|48.~ ^pur me~: @e il ^pur~ continuativo e intensivo, pi@u volte
incontrato, da riferirsi al verbo: guardava fissamente e continuamente
verso di me (cfr. V 9).

^-- conoscer~: riconoscere (cfr. ^Inf.~ VIII 39; XV 23; ecc.); come chi
sa di aver gi@a visto chi gli sta di fronte, e si sforza di ravvisarlo.

	|49.~ ^s'annerava~: si faceva buio; all'inizio del canto @e
indicata l'ora in cui il giorno declina e ^more~ (v. 6), cio@e in cui
vien meno lentamente la luce. Dopo il canto dell'inno, e l'arrivo degli
angeli, ^gi@a~ cominciano le tenebre. Si veda la dolce e insieme precisa
dichiarazione del tempo, tipica del ^Purgatorio,~ dove soltanto, nella
^Commedia,~ @e possibile misurarlo.

	|50-51.~ ^ma non s@i che...~: ma non tanto che non potesse
mostrare chiaro (^dichiarisse~), nello spazio ora ravvicinato tra
gli occhi di quell'ombra e i miei, ci@o che prima, per la distanza,
non lasciava scorgere (^serrava~): cio@e l'identit@a dei due volti;
per cui i due amici, pur nell'oscurit@a, possono riconoscersi.

	|52.~ ^Ver'~: verso, forma tronca. I due amici si muovono incontro
con movimento simultaneo, appena riconosciutisi.

	|53.~ ^giudice Nin...~: l'esclamazione interrompe di slancio il
racconto, a dire come ancora il poeta si rallegri di quella salvezza, di
cui era -- con tutta evidenza -- ben poco sicuro. Le due cose son dette
contestualmente, con la consueta arte sottile e profonda. La gran gioia
provata toglie infatti ogni ombra di offesa al dubbio che la precede.

Il ^giudice Nino~ @e il pisano Ugolino Visconti, figlio di Giovanni e di
una figlia del conte Ugolino della Gherardesca, signore del giudicato
di Gallura in Sardegna, per cui era chiamato <il giudice di Gallura>;
tra i primi della parte guelfa, nel 1285 prese parte al governo di
Pisa insieme al nonno ghibellino, ma fu poi esiliato, sembra per un
accordo intercorso tra Ugolino e l'arcivescovo Ruggieri (cfr. nota
a ^Inf.~ XXXIII 13).  Fu comunque lui a denunciare presso la Santa
Sede l'arcivescovo degli Ubaldini per la crudele morte di Ugolino e dei
suoi. Divenuto quindi capo dei fuoriusciti guelfi, combatt$e Pisa per ben
cinque anni, dal 1288 al 1293, anno in cui fu capitano generale della
Taglia guelfa di Toscana. Ebbe cos@i modo di recarsi pi@u volte nella
guelfa Firenze, dove pot$e conoscere Dante; ricordiamo anche che Dante
partecip@o alla battaglia di Campaldino, dove era presente il Visconti,
e che da alcune testimonianze risulta che il giudice si dilettava di
poesia provenzale.  Dopo la pace di Fucecchio tra Pisa e i guelfi,
Nino avrebbe potuto rientrare in citt@a, ma prefer@i restarne fuori,
forse perch$e i ghibellini vi avevano il sopravvento; mor@i in Sardegna,
poco pi@u che trentenne, nel 1296.

	|55.~ ^Nullo bel salutar...~: nessuna cortese forma di saluto
fu taciuta; cio@e si fecero festa e si salutarono in tutti i modi
possibili.  ^salutare~ sostantivato @e di uso corrente nella lirica
d'amore duecentesca.

	|56.~ ^Quant'@e...~: @e la prima spontanea domanda di un amico:
quando sei arrivato? Si veda la stessa naturalezza affettuosa nello
scambio di battute con Casella (II 88-93).

	|57.~ ^a pi@e del monte~: alle pendici della montagna, cio@e alla
spiaggia dove l'angelo sbarca le anime dei salvati. Il Visconti, che non
pu@o accorgersi come gli altri, essendo gi@a buio, dell'ombra proiettata
da Dante, non pu@o pensare se non che l'amico sia giunto per quella via.

^-- per le lontane acque~: ^lontane~ indica la lunghezza del percorso,
la <lontananza> infinita tra il mondo dei morti e quello dei vivi;
cfr. ^larghe onde~ al v. 70. In questa domanda il D'Ovidio sent@i come
un'eco -- fra i tanti altri richiami che legano l'Antipurgatorio dantesco
agli Elisi virgiliani -- delle parole di Anchise ad Enea, quando lo vede
nel mondo dei morti: <venisti tandem... te... quanta per aequora vectum /
accipio!> (^Aen.~ VI 687-93).

	|58-60.~ ^per entro i luoghi tristi...~: attraverso i luoghi
del dolore, cio@e l'inferno. Non dunque ^per le acque,~ come le anime dei
morti. Sono infatti ancor vivo, ^in prima vita,~ cio@e della vita terrena
e mortale. Si osservi come Dante presenti prima la durezza del cammino,
e dopo il privilegio da lui ottenuto (subito attenuato da quel faticoso
^acquisti~) quasi a scusarsene, o a diminuirne l'importanza: <alla sua
condizione di vivo appena e a fatica accenna; e al viaggio attribuisce
il fine dell'edificazione interiore> (Donadoni). Cio@e egli <va cos@i>
solo per potersi salvare (cfr. II 91-2).

	|60.~ ^l'altra~: cio@e la seconda vita, quella eterna.

	|61.~ ^come~: non appena.

	|62.~ ^Sordello~: anche Sordello infatti ha visto Dante quando il
sole ^gi@a si~ copriva ^de la costa,~ cos@i che il suo corpo non poteva
pi@u gettare ombra (VI 56-7).

^-- si raccolse~: si ritrassero, accostandosi l'uno all'altro (cfr. v.
109). Il verbo @e al singolare, come di norma quando ci sono due soggetti
al singolare (ED [^Enciclopedia Dantesca~, Roma 1970-1976] VI, p. 333);
si cfr. ^Inf.~ I 83-4; ^Par.~ XX 100-1; ecc.

	|63.~ ^di s@ubito~: all'improvviso; -- ^smarrita,~ confusa per
lo stupore di ci@o che vede (cfr. ^Inf.~ XIII |~24).

	|64.~ ^L'uno~: cio@e Sordello, si volge a Virgilio, quasi a
chiedere spiegazione, o conferma; ^l'altro,~ cio@e Nino, si volge a un suo
compagno vicino, per partecipare a qualcuno la gran meraviglia.  Ambedue
cercano, nel loro stupore, qualcuno che conoscono con cui spartirlo.

	|65.~ ^S@u, Currado!~: quasi dica: alzati. Il compagno @e Corrado
Malaspina, signore della Lunigiana, per cui si veda pi@u oltre la nota
al v. 118.  I due son posti accanto, in quanto vicini di patria, di
parte e di et@a, e certamente gi@a noti l'uno all'altro in terra.

	|66.~ ^che Dio...~: che cosa straordinaria Dio volle ^per grazia,~
cio@e per dono della sua grazia, e non per merito dell'uomo. La forma
antica ^volse~ @e analogica con i perfetti forti in ^-si~ (cfr.  ^Inf.~
II 118 e nota).

	|67.~ ^singular grado~: gratitudine speciale, come @e dovuta
per una grazia cos@i eccezionale. ^grado~ per <gratitudine> @e dell'uso
antico, anche se non frequente (cfr. Boccaccio, ^Filocolo~ V 36, 10:
<Niuna ragione vuole che grado si senta del non ricevuto servigio>);
nella ^Commedia~ solo qui e a ^Par.~ XXIII 53 (^grato~).  Altrove ha il
valore consueto di <gradimento>.

	|68-69.~ ^a colui che s@i nasconde...~: a colui che tiene cos@i
nascoste le prime ragioni (^lo primo perch$e~) del suo operare, che
non c'@e via (^guado~) per arrivare a comprenderle. Il ^guado~ @e il
luogo dove si pu@o passare un fiume, a piedi o a cavallo. Ma il fiume
che circonda i motivi divini @e cos@i profondo che non @e traversabile
dalla mente umana. La frase vuol sottolineare il mistero incomprensibile
delle scelte della grazia divina, in questo caso caduta su un uomo
senza particolari qualit@a che possano darne ragione (cfr. ^Inf.~ II
31-3). Nuovo tratto, dunque, di umilt@a da parte di Dante nel momento
in ^cui~ si fa palese il privilegio che gli @e accordato. -- Per ^li,~
vi, cfr. la nota a I 62.

	|70.~ ^le larghe onde~: sono ^le lontane acque~ del v. 57. Quando
dunque sarai tornato dai vivi.

	|71.~ ^d@i a Giovanna mia...~: @e la richiesta propria di tutte
queste anime, che sempre si vela di malinconia, nel ricordo di coloro
che sono rimasti in terra, e che non sempre sono memori, o ^innocenti,~
e capaci quindi di soddisfarla. Giovanna era l'unica figlia del Visconti,
che nel 1300 aveva nove anni. Alla morte del padre segu@i la madre in
esilio; nel 1308, ancora adolescente, and@o sposa a Rizzardo da Camino
signore di Treviso; ucciso il marito per una congiura (cfr. ^Par.~ IX
49-51), si trov@o gi@a vedova nel 1312, e ripar@o a Firenze dove mor@i
prima del 1339; era cos@i povera che il comune dovette provvedere al
suo sostentamento con una sovvenzione, considerati i meriti del padre
verso la parte guelfa (Del Lungo, ^Dante,~ pp. 271-369).

^-- chiami~: preghi, invochi; cfr. VI 113.

	|72.~ ^l@a dove~: nel cielo, dove le preghiere degli innocenti
sono sempre ascoltate; si vedano le parole di Belacqua a IV 133-5.

	|73.~ ^la sua madre...~: Beatrice d'Este, figlia di Obizzo
II. Alla morte di Nino, ritorn@o in Ferrara e nel 1300 and@o sposa
a Galeazzo Visconti signore di Milano. Cacciati i Visconti nel 1302,
segu@i in esilio il marito, che si trov@o in misere condizioni, tanto da
doversi porre al soldo di Castruccio Castracani in Toscana, dove mor@i
nel 1328. Beatrice torn@o in Milano quando il figlio Azzo ne riprese la
signoria, e vi mor@i nel 1334.	L'accento di Nino @e pi@u di compassione
che di rimprovero verso la moglie che ne ha tradito la memoria, e si @e
poi trovata in cos@i dolorosa situazione (si veda il v. 75). La frase
@e detta con tristezza, ma non con asprezza, e attenuata da quella foro
ma di dubbio: ^non credo...~ Tutto il parlare di Nino rivela, insieme
agli affetti ancor vivi, un pacato distacco da ci@o che accade ^di l@a
da le larghe onde.~

	|74.~ ^le bianche bende~: le bende erano portate dalle donne
maritate (XXIV 43); le vedove le portavano bianche. Beatrice lasci@o
dunque le bianche nel momento in cui si spos@o di nuovo.

	|75.~ ^le quai convien~: che un giorno le accadr@a di dover
rimpiangere. Nino allude qui alle tristi condizioni dell'esilio di
Galeazzo, viste da lui nel prossimo futuro.

^-- misera~: la parola d@a il tono a tutto il discorso, suggerendo
l'animo con cui Nino si pone di fronte alla moglie.

	|76-78.~ ^Per lei assai di lieve...~: dal suo agire si pu@o
facilmente dedurre quanto poco duri nelle donne la fiamma dell'amore,
se non @e mantenuta accesa dallo stimolo dei sensi. Questo severo
giudizio rientra in una tradizione letteraria che dai classici (Ovidio,
Virgilio) ai padri della Chiesa ripeteva il luogo comune della incostanza
femminile. In questo contesto, dato il tono della terzina che precede,
la sentenza sembra quasi voler scusare la debolezza di Beatrice, in quanto
propria di tutto il sesso femminile. Il termine ^femmina~ @e volutamente
usato ad indicare la generale condizione femminile, da cui si distinguono
le donne gentili, <che non sono pure femmine> (^Vita Nuova~ XIX 1).

	|79-81.~ ^Non le far@a s@i bella sepultura~: non sar@a di
maggior onore per lei, impressa sulla sua tomba, l'arma dei Visconti di
Milano (^la vipera~) come avrebbe fatto l'arma dei Visconti di Gallura
(^il gallo~). Escludendo che Dante voglia dare qui un giudizio politico
negativo sui Visconti di Milano, ghibellini e fautori di Arrigo VII, si
pu@o pensare che il pisano vanti qui, come scrive il Buti, la maggiore
nobilt@a della sua famiglia, che deriva il titolo dall'imperatore, mentre
i Visconti lo avevano avuto per violenza; o meglio, come Benvenuto
e il Lombardi, che si voglia qui dire: le sarebbe di maggior onore
sulla tomba il segno della fedelt@a al primo marito, che quello delle
seconde nozze, segno di incostanza e di debolezza. Sembra poco probabile
invece che Dante alluda al gallo -- laborioso e virtuoso come miglior
ornamento, per una tomba femminile, della vipera insidiosa e feroce
(Donadoni, Sapegno). E interessante notare che alla sua morte (1334)
Beatrice volle sulla sua tomba ambedue le armi gentilizie viscontee:
la vipera dei milanesi e il gallo dei pisani. Non @e improbabile che
a ci@o l'abbia indotta la lettura di questa pagina del poema, a quella
data gi@a diffusissimo nell'Italia settentrionale.

	|80.~ ^che Melanesi accampa~: che fa accampare, porre il campo
ai milanesi (la forma senza articolo era normale per i nomi di popolo):
<Perch$e si @e giurisdizione di quell'arma che, sempre quando li milanesi
vanno in oste, dove si pone quella insegna si pone il campo> (Lana). Tale
costume @e confermato da documenti coevi (Novati, ^Indagini e postille,~
pp. 153-7). La '21 legge ^'l Milanese ~e intende: che il Visconti ha
nel campo del proprio stemma; che potrebbe sembrare, dato il contesto,
lezione pi@u pertinente, ma rifiutata dal Petrocchi perch$e senza buon
fondamento nella tradizione (Petrocchi ^ad locum~); n$e del resto si
hanno altri esempi di tale uso del verbo <accampare>.

	|82.~ ^segnato de la stampa~: con nel volto l'impronta.

	|83.~ ^dritto zelo~: sdegno giusto, buono: lo ^zelo,~ una delle
passioni dell'anima elencate da Aristotele e citate nel ^Convivio~
(III, viii 10), @e uno sdegno, un rifiuto appassionato di qualcosa,
che sempre nasce da amore, e pu@o essere giusto o ingiusto secondo
l'oggetto dell'amore stesso (si veda ^S.T.~ [cfr. Tommaso d'Aquino,
^Summa theologiae~, Roma 1888-1906] I+a~ II+ae~, q. 28 a. 4 e il ^buon
zelo~ di XXIX 23 e ^Par.~ XXII 9).

	|84.~ ^che misuratamente...~: che arde nel cuore, rammaricandosi
dell'umana debolezza, ma con misura, senza condannare, perch$e conosce
la fragilit@a della nostra natura; @e questo il tratto tipico di Nino
come lo ha raffigurato Dante, dai sentimenti vivi ma moderati dalla
nuova condizione dello spirito, come posto al di l@a delle vicende e
dei legami terreni.

	|85-93.~ Queste tre terzine sono come un breve intervallo nel
racconto, nel quale lo sguardo si rivolge al cielo, interrompendo cos@i
la dolorosa tensione suscitata dalle parole di Nino Visconti, alle quali
Dante non d@a risposta: <ci sono dolori profondi e pudichi che vogliono,
quando vogliono, lo sfogo di un momento, ma che non sopporterebbero la
mortificazione del conforto> (Donadoni).

	|85-86.~ ^pur al cielo,~ / ^pur l@a...~: il ^pur~ indica, come
al v.  48, continuit@a e intensit@a: gli occhi si volgevano continuamente
e fissamente al cielo, l@a dove le stelle ruotano pi@u lentamente (^pi@u
tarde~), cio@e verso il polo (si cfr. ^Par.~ X 78).

	|85.~ ^ghiotti~: avidi, bramosi.

	|87.~ ^s@i come rota...~: come la ruota nelle sue parti pi@u
vicine all'asse. Il cielo stellato @e visto come una grande sfera ruotante
intorno all'asse celeste che la interseca appunto ai due poli.

	|88.~ ^che l@a s@u guarde?~: che cosa guardi lass@u con tanta
intensit@a?  Virgilio, che si @e accorto dell'improvviso cambiamento di
interesse di Dante, interviene a portare chiarimento.

	|89.~ ^tre facelle~: sono tre nuove stelle, comparse al
tramonto presso il ^polo di qua,~ cio@e quello antartico, al posto
delle quattro viste al mattino dalla spiaggia. Tutti riconoscono, come
nelle prime le quattro virt@u cardinali, proprie della natura umana
in quanto tale, cos@i in queste le tre virt@u teologali, proprie del
cristiano e infuse da Dio per grazia, e cio@e la fede, la speranza e
la carit@a. Tuttavia, come alle prime, anche a queste @e da attribuire
una realt@a astronomica, e non puramente allegorica, che da alcuni
si @e anche cercato di identificare: si tratterebbe di tre stelle
delle costellazioni australi della Nave e dell'Eridano, che splendono
appunto a sera presso il polo nella stagione primaverile (Antonelli,
^Ragionamenti,~ pp. 25-6).  Dante poteva conoscerle attraverso il
^Liber de aggregationibus stellarum~ di Alfragano (da lui citato
in ^Conv.~ II, v 16), manuale da cui di solito trae le sue nozioni
astronomiche (cfr. la voce ^Alfragano~ in ED [^Enciclopedia Dantesca~,
Roma 1970-1976] I, pp. 122-3). L'identificazione appare tuttavia incerta,
e sembra opportuno ritenere che Dante, pur intendendo di stelle reali,
non abbia voluto indicarne tre riconoscibili e nominabili, prevalendo
in tutta la scena il valore allerico delle varie figure che vi appaiono
(si veda quanto si @e detto nella nota integrativa a I 23).

	|92.~ ^son di l@a basse~: sono scese di l@a dal monte, basse
sull'orizzonte, e quindi per noi non pi@u visibili.

	|93.~ ^e queste son salite...~: la ragione allegorica di questo
apparire delle tre virt@u teologali dopo il declinare delle altre, sul
far della notte, non ha trovato sicura spiegazione. La pi@u fondata ci
appare quella, suggerita dal Lana e dal Buti, per cui l'avvicendarsi
delle stelle segna i tempi della storia dell'uomo: quello precristiano,
di cui @e propria la perfezione nell'ambito naturale (e del quale @e
appunto figura Catone), e quello cristiano, nel quale l'uomo vive la
vita soprannaturale della grazia.  Il giorno e la notte verrebbero
cos@i a figurare l'uno la vita della natura, l'altra la misteriosa
vita divina. Ai due tempi corrispondono in qualche modo le due zone del
purgatorio, in quanto solo al passare della porta dove siede l'angelo,
che incontreremo tra poco, si entra veramente, con la contrizione del
cuore, nel regno della grazia.

	|94.~ ^Com'..., e...~: costrutto sintattico, detto paraipotattico
(cfr. ^Inf.~ XIX 3 e nota), che indica l'improvviso subentrare di un atto
sull'altro: mentre Virgilio ancora parlava, ecco Sordello lo attir@o
a s$e. La contemplazione delle stelle divine @e bruscamente interrotta
dall'apparire dell'^avversaro,~ il diavolo.

	|95.~ ^'l nostro avversaro~: il termine biblico e liturgico per
indicare il demonio, usato anche altrove nella ^Commedia~ (cfr. XI 20; XIV
146), qui ben si adatta alla scena introdotta dall'inno di Compieta, dove
si chiede appunto protezione contro <il nostro nemico> (<hostemque nostrum
comprime / ne polluantur corpora>). -- La forma in ^-aro~ (alternata ad
^avversario~: ^Inf.~ II 16; ^Purg.~ XIV 146), ritrovabile in altre poche
parole (^varo, contraro, ternaro~), @e propria dell'uso antico, che
tende a ridurre i dittonghi ^-rio~, ^-ria~; cos@i anche ^ingiura, matera~
ecc. (Cfr. Parodi, ^Lingua,~ p. 226 e Petrocchi, ^Introduzione,~ p. 438.)

	|97.~ ^onde non ha riparo~: da dove non ha protezione, cio@e
non @e chiusa dall'orlo roccioso del monte. Dove questo dunque ^muore~
del tutto (cfr. VII 72), verso l'apertura che si suppone a una delle
estremit@a della valle, e che ne sar@a l'ingresso.  Allegoricamente ci@o
significher@a che il demonio tenta sempre l'uomo nella sua parte pi@u
debole.

	|99.~ ^forse qual~: forse tale quale fu quella...; cio@e con
lo stesso aspetto, sembianza, di quella che tent@o Eva nell'Eden. Il
richiamo da questa scena alla scena del ^Genesi~ non potrebbe essere
pi@u esplicito.

^-- cibo amaro~: amaro per la sua amara conseguenza: @e il frutto
dell'albero della scienza del bene e del male che, per la disobbedienza
di Eva, fu causa della rovina dell'umanit@a (^Gen.~ 3, 1-5).

	|100.~ ^la mala striscia~: il sostantivo indica, con l'aspetto,
il movimento: <quel serpente che arriva strisciando>.

	|102.~ ^come bestia che si liscia~: la bestia si liscia per
meglio sedurre: <lissare est proprium mulierum quando fucant se et
comunt ut magis placeant> (Benvenuto). Tutto l'atto del serpente --
il venir tra i fiori, il volgere la testa, il lisciarsi -- esprime il
subdolo comportamento del seduttore.

	|103.~ ^Io non vidi...~: perch$e intento a guardare il serpente;
ecco un evento c@olto quando @e gi@a iniziato, un movimento gi@a in
atto, di cui la finzione poetica (^Io non vidi...~) riesce a esprimere
l'imprevedibile velocit@a.

	|104.~ ^come mosser~: in che modo partirono, si mossero dal loro
posto; persi cio@e l'attimo in cui si mossero, tanto esso fu veloce.

^-- li astor celest,iali~: la comune metafora degli uccelli per gli
angeli (cfr. ^l'uccel divino~ a II 38) @e qui specificata relativamente
al compito che essi assolvono: gli astori erano infatti uccelli rapaci,
cacciatori di serpenti: <e chiamali astori, per@o che l'astore @e inimico
del serpente> (Ottimo).

	|106.~ ^Sentendo fender...~: il serpente, che striscia fra l'erba,
non @e nemmeno in grado di vedere le creature celesti; al solo sentire il
vibrare dell'aria, riconosce la loro venuta e fugge. Si noti la bellezza
in questo verso dove la scelta e disposizione delle parole disegna con
l'uso di un solo verbo (^fender~) il largo movimento delle ali, il loro
veloce passaggio, il rumore di vento che se ne sprigiona.

^-- a le verdi ali~: dativo dipendente da ^sentendo~: @e il normale
costrutto dei verbi di percezione (vedere, sentire) \+ infinito (veder
fare qualcosa a qualcuno); si cfr. ^Inf.~ VIII 58-9; ^Purg.~ XXXII 96;
ecc. (ED [^Enciclopedia Dantesca~, Roma 1970-1976] VI, p. 280).

	|107.~ ^dier volta~: tornarono indietro (cfr. V 41). ^dier~
@e forma tronca di ^diero,~ perfetto forte di dare; cfr. ^Inf.~ XII 105.

	|108.~ ^suso a le poste...~: ritornando con volo uguale, cio@e
simultaneo e uniforme, ai posti di guardia (^le poste~) dove erano
prima. Altri intende: al cielo, ma ^le poste~ sembra piuttosto il termine
tecnico che indica il luogo dove si pone il cacciatore (cfr. ^Inf.~
XIII 113 e XXII 148), e la protezione degli angeli deve durare tutta la
notte. Cos@i Benvenuto: <idest ad utramque spondam montis, ubi primum
stabant ad custodiam>.

	|109-139.~ Quest'ultima parte del canto racchiude un secondo
colloquio, con quel Corrado gi@a nominato prima da Nino Visconti (v. 65),
e cio@e Corrado Malaspina, anch'egli legato alla vita di Dante attraverso
la sua famiglia, che ospit@o l'esule in Lunigiana. I due incontri con
i ricordi della terra sono cos@i separati dalla scena celeste della
tentazione.

	|109.~ ^s'era... raccolta~: si era accostata; cfr. ^a me
s'accolse,~ di ^Inf.~ XXIX 100.

	|110.~ ^quando chiam@o~: cfr. vv. 65-6.

^-- per tutto...~: per tutto il tempo che dur@o l'^assalto,~ cio@e
l'intervento degli angeli contro il serpente.

	|111.~ ^punto non fu...~: non si distolse neanche un momento
(^punto~: cfr. ^Inf.~ XV 38) dal guardarmi. Questo nesso narrativo dopo
l'interruzione ricorda quello del X dell'^Inferno~ (vv. 73-5), quando
Farinata, dopo l'apparire di Cavalcante, riprende il discorso senza
aver mosso muscolo, l@a dove era rimasto interrotto.  L'uno e l'altro
ignari di ci@o che @e accaduto, perch$e tutti presi da ci@o che era
stato detto prima. In questo caso Corrado @e stato colpito dal fatto che
Dante sia vivo, e possa dunque portargli notizie della sua terra, come
si vedr@a. Come il grande dell'^Inferno,~ anche il marchese di Lunigiana
@e preso dalla passione civile, quella che qui sta appunto scontando.

	|112-114.~ ^Se la lucerna...~: se (come io ti auguro: ^se~
augurativo) la luce della grazia divina, che ti conduce tanto in alto,
possa trovare nel tuo libero arbitrio tanto alimento (^cera~), cio@e
<tanta volontade e perseveranza> (Ottimo), quanta @e necessaria per
giungere alla sommit@a di questo monte, dove @e il giardino dell'Eden,
smaltato di verde e di fiori... -- La cera alimenta la lucerna, come
il libero assenso dell'uomo @e necessario all'opera della grazia. Per
^sommo smalto~ altri intende l'Empireo; ma, oltre al fatto che il termine
^smalto~ @e usato per il prato verde del Limbo (^Inf.~ IV 118), si deve
soprattutto ricordare che lo sforzo della volont@a per salire @e proprio
soltanto del ^Purgatorio,~ alla cui vetta il libero arbitrio @e ormai
perfettamente ^dritto e sano~ (XXVII 140).

	|115.~ ^novella~: notizia.

	|116.~ ^Val di Magra~: la valle del fiume Magra in Lunigiana,
dove sorgeva il castello di Villafranca, residenza del ramo della famiglia
a cui apparteneva Corrado.

	|117.~ ^che gi@a grande...~: cio@e di grande stato. Il ^gi@a~
e ^l'era ~segnano il tempo ormai passato di quella grandezza.

	|118.~ ^Fui chiamato~: mi chiamai, ebbi nome (cfr. XVI 46 e
XX 49).

^-- Currado Malaspina~: il nome risuona con solennit@a nel verso;
l'orgoglioso attaccamento alla casata, ^l'amor~ di cui parla il v.
120, non @e ancora del tutto vinto. Un simile movimento nella parlata
di Omberto Aldobrandeschi, a XI 58-9. Corrado fu nipote di Corrado il
Vecchio (^l'antico~ del verso seguente), capostipite dei Malaspina di
Lunigiana detti <dello spino secco>.

	|119.~ ^non son l'antico~: <non intendere che io sia l'antico,
che fece le grandi cose, per le quali la nostra casa sal@i...> (Ottimo).

	|120.~ ^che qui raffina~: che qui si raffina, cio@e si purifica:
la forma assoluta ha valore mediale, come spesso nella lingua antica
(cfr. ED [^Enciclopedia Dantesca~, Roma 1970-1976] VI, p. 323). In
questo verso si spiega perch$e questi principi e nobili signori siano
raccolti nell'Antipurgatorio: <portai tanto amore a' miei, che io ne
lasciai la cura dell'anima, e indugiai l'opere meritorie della salute per
guerreggiare e acquistare amici; il quale amore qui si amenda e purga>
(Ottimo).  Essi han trascurato dunque non i loro doveri di principi,
ma il pensiero e la cura di Dio (cfr. nota a VII 46).

	|122.~ ^gi@a mai non fui~: nella finzione del racconto, Dante
non era infatti ancora stato, nel 1300, in quella Lunigiana che poi
avrebbe dovuto cos@i ben conoscere.

^-- dove si dimora...~: qual luogo c'@e, tra tutti i luoghi abitati
d'Europa, nel quale (^che,~ relativo di luogo) quel paese non sia
noto? L'entusiasmo di questa risposta @e l'omaggio e il ringraziamento
dell'esule per l'ospitalit@a ricevuta.

	|123.~ ^per tutta Europa~: le lodi dei Malaspina erano diffuse
in Europa gi@a da circa un secolo per opera dei trovatori provenzali,
che presso di loro avevano trovato liberale ospitalit@a.  In particolare
a gloria di Corrado il Vecchio scrisse una canzone Aimeric de Peguilhan,
che qui Dante sembra riecheggiare ai vv. 128-9. (Sulla fama dei Malaspina
e della loro corte cfr.  G.R. Sarolli, ^L'aula malaspiniana nei secoli
XII-XIII,~ in <Rendiconti dell'Istituto Lombardo>, s. III, LXXXV,
1951, pp.  167-78.)

	|124-125.~ ^La fama...~: la fama che rende onore alla vostra
famiglia ^grida,~ cio@e celebra ovunque con le sue lodi, il nome dei
signori e quello del loro territorio (^la contrada~).

	|126.~ ^s@i che ne sa...~: cos@i che anche chi non c'@e stato
ne ha notizia.

	|127.~ ^s'io di sopra vada~: @e il ^se~ augurativo gi@a usato da
Corrado: cos@i possa io giungere, come tu mi auguri, alla cima della
montagna. Dante giura per quello stesso che gli @e augurato, quasi
confermando che ci@o @e quanto di pi@u prezioso egli possa avere.

	|128.~ ^non si sfregia~: non ha perso il fregio, cio@e l'ornamento
di cui si abbellisce (cfr. 138).

	|129.~ ^del pregio de la borsa e de la spada~: son questi
i due grandi pregi (la parola ricalca il provenzale ^pretz~) o vanti
della famiglia, propri della vera nobilt@a: la liberalit@a nel dare e il
valore in guerra. E la coppia ^valore e cortesia~ che rimpianger@a Marco
Lombardo in XVI 116, l'ideale cavalleresco di un mondo ormai in declino,
da Dante pi@u volte celebrato come segno della virt@u degli animi,
ora rivolti a interessi di parte e di denaro.  Si legga a confronto
di questi due versi la canzone di Aimeric, ^En amor,~ ai vv. 41-3:
<L'adreitz Conratz Malespina referma / Don e dompnei, si que chascus
aferma / Que de bon pretz no\&bull;is laissa ni\&bull;s desferma> (<Il
valente Corrado Malaspina riafferma liberalit@a e galanteria, s@i che
ciascuno afferma che egli non si discosta da buon pregio>; Torraca).

	|130.~ ^Uso e natura~: la buona disposizione naturale, unita
all'^uso,~ cio@e all'abitudine della famiglia alle virt@u cavalleresche:
<l'abito di vertude, s@i morale come intellettuale, subitamente avere non
si pu@o, ma conviene che per usanza s'acquisti> (^Conv.~ I, xi 7). Non
solo per inclinazione di natura dunque, ma per una costante scelta,
quella famiglia cammina sulla via diritta, privilegiata tra le altre.

	|131.~ ^perch$e il capo reo...~: per quanto il capo malvagio
(Roma, ^caput mondi,~ dove risiede il papa; o anche il papa stesso)
^torca,~ cio@e faccia deviare il mondo dalla retta via... Che il ^malo~
^essemplo~ del pastore di Roma porti fuori strada il gregge che lo segue
@e tema fondamentale e ricorrente nel poema (cfr.  ^Purg.~ XVI 97-120;
^Par.~ IX 130-2 e XVIII 124-6; e si veda anche ^Ep.  ~XI 5); per questo
riteniamo preferibile questa interpretazione del verso all'altra: per
quanto il mondo (soggetto) torca, distolga il capo reo dalla giusta
via..., dove fra l'altro ^reo~ ha minor peso e giustificazione. Si veda
anche l'uguale accezione di ^torcere,~ far deviare, a XVI 93.

	|133.~ ^Or va...~: il marchese di Malaspina sembra interrompere
qui quasi con durezza il parlare di Dante. Forse a troncare l'indugio su
quella grandezza che gli fu gi@a troppo cara (v.  120); forse a evitare,
nel modo brusco e quasi ironico della profezia, il tono compassionevole
e patetico, non consono n$e a lui n$e al suo interlocutore. Una uguale
formula di brusco passaggio introdurr@a la tragica profezia di Forese
sulla morte di Corso Donati a XXIV 82.

^-- 'l sol non si ricorca...~: il sole non torner@a sette volte nella
plaga del firmamento occupata dal ^Montone,~ cio@e nel segno dell'Ariete:
vale a dire, non passeranno sette anni. Anche Farinata aveva contato
nel cielo, nella stessa forma negativa (^ma non cinquanta volte...~),
misurandolo per@o sulla luna, il tempo mancante per Dante alla dura
esperienza di un esilio senza ritorno (^Inf.~ X 79-81).

	|134.~ ^nel letto che 'l Montone...~: <Quest'animale @e da
remotissimi tempi nelle carte astronomiche effigiato in attitudine
di coricamento, s@i che con la parte inferiore del ventre posa
sull'eclittica, ^letto~ del sole nella mansione di Ariete, e con le
ripiegate zampe inforca e copre questo tratto dell'eclittica stessa>
(Antonelli, citaz. Scartazzini).

	|136.~ ^cotesta~: cio@e quella che tu proferisci in lode della
mia famiglia.

	|137-138.~ ^ti fia chiavata...~: ti sar@a inchiodata in testa
(per ^chiavare~ cfr. ^Inf.~ XXXIII 46) con argomenti ben pi@u forti
(^maggior chiavi~) che le parole altrui (la ^fama~ per cui soltanto
Dante conosce ora i Malaspina): lo saprai cio@e per esperienza diretta.
Non passeranno sette anni: sappiamo infatti che Dante fu ospite dei
Malaspina in Lunigiana nel 1306, come dimostra un documento del 6
ottobre di quell'anno, dove egli appare come procuratore dei marchesi
Franceschino, Moroello e Corradino nelle trattative di pace con il
vescovo di Luni. Altre testimonianze di quella ospitalit@a sono l'^Ep.~
IV a Moroello e un sonetto scritto in nome di lui, in risposta a Cino
da Pistoia (^Rime~ CXIII). Di quel soggiorno restano vive tracce in pi@u
luoghi del poema, dove @e ricordato il paesaggio della Lunigiana (^Inf.~
XX 49-51; XXIV 145-6; XXXII 29).

	|139.~ ^se corso di giudicio...~: se il corso degli eventi
stabilito dal giudizio divino non si arrester@a; cosa che non @e
impossibile, come in genere qui si annota, bens@i non prevedibile. Il
giudizio divino pu@o infatti essere mutato, come accade per l'intervento
della preghiera (cfr. ^Inf.~ II 96). Le ultime parole di Corrado (per
quanto io posso vedere, se non accade un miracolo) vogliono forse lasciare
un barlume di speranza a colui che ascolta. -- ^arresta~ @e presente
con valore di futuro, uso frequente nella protasi di periodi ipotetici
del futuro (cfr. ^Inf.~ XV 90; ^Purg.~ XI 103 ecc.; ED [^Enciclopedia
Dantesca~, Roma 1970-1976] VI, p. 224).

La breve profezia, posta quasi di scorcio e in forma occasionale negli
ultimi versi (come accadr@a nel canto XI), chiude il canto che si era
aperto sul tema nostalgico della lontananza dalla patria.
