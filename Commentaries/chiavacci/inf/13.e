|Proemio.~ Lasciato il fiume di sangue, Dante e Virgilio entrano
in un grande bosco, che occupa tutto il girone dei violenti contro
se stessi. Questo bosco, il solo di tutto l'^Inferno,~ @e in qualche
modo il protagonista del canto, nella sua terribilit@a: esso infatti
ne costituisce il paesaggio, ma anche gli abitanti, in quanto qui ogni
pianta @e il corpo di un peccatore.  Evidente contrappasso alla colpa
dei suicidi, che fecero getto del loro corpo, e che ne hanno ora uno
soltanto vegetale.

Il bosco, che @e piuttosto una boscaglia irta e senza sentieri, appare
subito disumano, senza alcun tratto di ci@o che fa belli i boschi della
terra. Dante porta a riscontro la macchia di Maremma abitata dai cinghiali
-- uno dei luoghi pi@u paurosi e squallidi allora noti nell'Italia
centrale -- ma, avverte, non @e cos@i tremendo come questo. Egli raffigura
qui infatti, nell'intrico dei rami, nel loro aspetto nocchiuto e fosco,
il disperato animo di coloro che giungono ad uccidersi.  @E questo il tema
centrale del canto, quell'orrore che travolge e spezza all'interno del
cuore umano la giustizia, la ragione, il retto amore alla vita, e conduce
al gesto di massima ingiustizia contro se stessi. La vicenda narrata al
centro dal principale protagonista, Pier delle Vigne, esprime in forma
storica e personale quello che tutto il paesaggio e il linguaggio del
canto dichiara in figura, con un'armonia e una coerenza di forme che fa
di questo canto uno dei pi@u perfetti dell'^Inferno.~

In quel bosco di morte, come nelle parole di Piero, prende forma e voce
la concezione cristiana del suicidio come suprema ^ingiuria~ a fronte
del supremo amore di Dio.  L'etica stoica, che giustificava e in alcuni
casi esaltava il suicidio come esempio di fortezza -- come nel caso
di chi lo preferiva al disonore --, @e qui decisamente respinta, sulla
traccia di Agostino, che per primo aveva impostato il problema nel ^De
Civitate Dei,~ in una pagina che d@a il senso morale a tutto il canto,
come si vedr@a. E certamente Dante doveva aver meditato a lungo su
questo tema, non estraneo al suo animo fiero, al suo doloroso destino,
per tanti aspetti simile a quello del protagonista di questo girone.

La scena dell'incontro, e la stessa invenzione della pianta che prende
improvvisa voce, @e ripresa da quella virgiliana di Enea e Polidoro
sulla spiaggia della Tracia nel III dell'^Eneide.~ Come spesso accade,
Virgilio @e il primo riferimento di Dante nei luoghi di pi@u forte
impegno umano. E come sempre, lo spunto virgiliano si trasforma e
si avvalora nel testo dantesco. Qui non un cespuglio di mirto da cui
esce la voce giovanile del sepolto, ma tutto un bosco di pruni foschi e
contorti, dove le piante sono i corpi stessi degli uomini: ^Uomini fummo,
ed or siam fatti sterpi.~ Ci@o che costituisce la tragicit@a del luogo
dantesco @e il valore etico di tale trasformazione -- estraneo al testo
virgiliano per cui a quegli uomini che rinunciarono alla loro stessa
suprema dignit@a @e tolta la forma corporea che era loro propria.

Non a caso a rappresentare i suicidi @e scelto un uomo di grande
statura e nobilt@a morale. Come sempre, Dante tocca, con la sua profonda
consapevolezza dell'umano, il caso limite, che @e poi il solo che gli
preme: @e un innocente, un giusto, che si fa con quest'atto ingiusto
verso se stesso: ^ingiusto fece me contra me giusto.~ Che Piero fosse
realmente innocente, non ha grande importanza, anche se la critica
storica pare incline a crederlo. Egli @e l'uomo fedele perseguitato
dall'invidia, caduto in disgrazia, distrutto nella sua fama e onore,
come fu Dante stesso. Come Francesca, Farinata e Ulisse, Piero, pur
mantenendo tutti i tratti della sua persona storica, @e una controfigura
del poeta. Anch'egli grande letterato, soffr@i di un'ingiusta accusa e fu
condannato da colui che egli soprattutto amava (e ci@o che Federico fu
per Piero, fu Firenze per Dante). Da questa consonanza di destini nasce
la tensione di questa pagina, e il problema qui aperto, del suicidio
cercato <ob metum dedecoris>, come scrive Agostino, trover@a soluzione
nel VI del ^Paradiso,~ dove un altro cortigiano ingiustamente infamato,
Romeo di Villanova, sceglier@a non la morte, ma l'umiliante e faticoso
esilio -- quello stesso che Dante ebbe a sostenere -- per cui ora
risplende luminoso nel cielo.

La dignit@a umana di Piero, espressa nella sua fedelt@a, che pure non
bast@o a fargli sopportare l'avvilimento della sua persona, ripete la
figura etica propria dei grandi dannati dell'^Inferno~ dantesco, che non
oltrepassa il limite dell'etica classica, e pur nella sua nobilt@a non
conosce la diversa misura dell'universo morale cristiano. Verso di essa
si piega la <accorata> piet@a di Dante, che risuona in questo canto con
accenti di particolare intensit@a.

In tutta la tessitura di questo episodio, anzi dell'intero canto, c'@e
un elemento essenziale, colto gi@a dal De Sanctis, e poi approfondito
da molti critici, ed @e la sua struttura stilistica creata a specchio
del personaggio. Nel rievocare la figura, del cancelliere di Federico,
i cui scritti erano modello dello stile epistolare -- e ben noti nella
Firenze di Brunetto Latini che ne aveva anche tradotti alcuni dei pi@u
significativi --, Dante si serve infatti degli stessi mezzi retorici
nei quali il suo personaggio era riconosciuto maestro (antitesi,
allitterazioni, ripetizioni lessicali ecc.), cos@i che tutto il canto,
non solo il parlato, viene ad essere insieme un ritratto e un omaggio
all'uomo di lettere che egli era stato.

Alla storia personale di Piero, segue la tragica e universale scena del
giorno del giudizio, nel quale le anime dei suicidi riporteranno i loro
corpi senza potersene per@o ^rivestire, ~corpi che resteranno appesi
per sempre agli alberi di questo ^mesto~ bosco. Invenzione potente,
dove si riflette l'immagine del primo suicida cristiano, Giuda, e la
cupa disperazione che lo sopraffece.

Questa disperazione, che Pietro di Dante indica come il vero peccato
qui punito, appare in forma diversa anche nel secondo quadro del canto,
dove a modo di contrasto -- come spesso sono costruiti due episodi nello
stesso canto sono figurati gli scialacquatori, correnti e gridanti come
i suicidi sono immobili e senza parole. Essi corrono inseguiti da cagne
feroci, che li raggiungono e li sbranano, e la loro misera e inutile
fuga esprime lo stesso interno orrore dell'animo che port@o gli altri
alla morte. Gli scialacquatori non sono infatti dei prodighi, ma sono
coloro che distruggendo con violenza ogni loro avere distrussero di
fatto anche se stessi, una specie di uomini che gi@a Aristotele aveva
ben individuato nell'^Etica.~

La selva si riempie dunque all'improvviso di questa <caccia>, con violenti
rumori di rami spezzati, di animali correnti, di disperate grida. Ma tutto
presto passa e si spenge, e alla fine del canto, ricreatosi il silenzio
iniziale, un altro pruno prende la parola. @E un fiorentino senza nome,
un suicida impiccatosi nella propria casa, che denuncia il tragico
stato della citt@a sempre contristata dagli odi e dalle guerre interne,
citt@a che diventa la vera protagonista di questo finale. Le sue parole
riportano infatti in primo piano il motivo politico gi@a presente nella
storia narrata da Piero: l@a l'invidia delle corti, qui le rivalit@a
comunali sono due aspetti dell'accanimento degli uomini gli uni contro
gli altri che dilaniava la societ@a civile, e di cui Dante sempre si fa
denunciatore. Tali violenze ben corrispondono alla violenza dell'uomo
contro se stesso che @e il tema dominante del canto, e di cui pi@u volte
esse sono appunto la causa.  Cos@i la frattura creata dalla violenza
-- fra persona e persona, e fra l'uomo e se stesso -- appare il vero
nucleo generatore delle immagini e dello stesso linguaggio del canto,
tutto imperniato, come vide lo Spitzer, su vocaboli e forme sintattiche
che esprimono rottura, spezzamento, distorsione.

Di fronte a questo tragico bosco dove si leva l'amara voce del suicida,
consapevole dell'ingiustizia contro se stesso a cui @e stato indotto
dall'odio altrui, ci@o che di fatto appare l'interesse primario, il
centro dell'attenzione di quel grande scrutatore del cuore umano che
Dante fu, @e proprio quel punto in cui, per disperazione della vita,
per orrore dell'infamia, si spezza la resistenza interna dell'animo che
non riconosce altra misura fuori di se stesso. Momento ultimo, che --
come molti altri in queste storie infernali -- fu noto soltanto a colui
che lo visse, e a colui che poetando seppe riviverlo.

Bibliografia

F. De Sanctis, in ^Lezioni e saggi,~ pp. 245-60.

L. Spitzer, ^Speech and Language in Inf. XIII~ (1942), tradotto in LD
[^Letture Dantesche~, a c. di G. Getto, Firenze 1955-1961], ^Inferno,~
pp. 223-48.

E. Paratore, ^Analisi retorica del canto di Pier delle Vigne,~ in
^Tradizione e struttura,~ pp. 178-220.

E. Bonora, ^Il canto XIII dell'Inferno,~ in <Cultura e scuola> IV,
fasc. 13-14 (1965), pp. 446-54.

A. Iacomuzzi, ^Il palinsesto della retorica,~ in ^Il palinsesto della
retorica e altri saggi danteschi,~ Firenze 1972, pp. 43-77.

G. Resta, in LCD [^Letture della Casa di Dante in Roma~, Roma 1977-1989],
^Inferno,~ pp. 319-60.

G. Petrocchi, in LDN [^Lectura Dantis Neapolitana~, Napoli 1980-],
^Inferno,~ pp. 231-42.

A.K. Cassell, in ^Studies in Honor of C.S. Singleton,~ Binghamton,
New York, 1983, pp. 37-76.

P. Mazzamuto, ^L'epistolario di Pier della Vigna e l'opera di Dante,
~in ^Atti del Convegno di studi su Dante e la Magna Curia,~ Palermo 1967,
pp. 201-25.

	|1-2.~ ^Non era... quando noi~: il primo verso stabilisce un
rapporto di continuit@a narrativa col canto precedente (se ne rilegga
l'ultimo verso) e indica insieme la premura con cui Dante e Virgilio
riprendono il cammino. Nesso infatti non poteva che passare ben
velocemente il fiume di sangue -- che resta qui indicato come sfondo,
o punto di partenza -- e quindi i due poeti han traversato senza indugi
la pista stretta (cfr. XII 55 e 99) che circonda il fiume. Questo effetto
-- di contiguit@a e di distanza insieme -- @e ottenuto con il costrutto
inverso (^Non era... quando...~); si cfr. XVI 1-4.

	|2.~ ^per un bosco~: questo bosco @e il nuovo paesaggio,
l'ambiente del canto dei suicidi. Esso non pu@o, nel suo orrore, non
ricordarci il primo -- la ^selva oscura~ del canto I -- dove Dante si @e
smarrito. In tutti e due i casi, sono infatti boschi di morte, opposti
ai vivi boschi della terra, senza traccia d'uomo, senza alcuna bellezza,
che incutono solo timore (cfr. I 6: ^che nel pensier rinova la paura~).
L'uno e l'altro sono immagini della disperazione che porta alla rovina.

	|3.~ ^da neun sentiero~: quindi non toccato dagli uomini,
selvaggio.  Allegoricamente, suggerisce il Landino, la disperazione
del suicida non trova alcuna via di scampo. Quello che conta in tutta
questa descrizione @e lo stravolgimento di ogni consueta immagine, la
totale disumanit@a, che allude allo stravolgimento morale dell'animo
dei peccatori.

	|4.~ ^Non fronda verde...~: la terzina @e costruita per antitesi,
opponendo nei due emistichi di ogni verso ci@o che rende amabili i boschi
terreni (^fronda verde~ -- ^rami schietti~ -- ^pomi~) alla contraria
orrida realt@a di questo. Il mezzo retorico porta qui, nella ripetizione
quasi ossessiva (^non~ -- ^ma~), il segno della negativit@a a cui
tutta la scena @e improntata. Niente di bello, di vivo, di amabile:
prima il colore, poi la forma, infine il frutto di questi rami appare
agli occhi come mortifero e amaro.

-- ^fosco~: oscuro, tetro.

	|5.~ ^schietti~: lisci e dritti (l'aggettivo, bello ed evidente,
fu ripreso e chiosato dal Poliziano: <cresce l'abeto schietto e senza
nocchi>: ^Stanze~ I 82).

^-- 'nvolti~: aggrovigliati.

	|6.~ ^stecchi con t@osco~: punte spinose e avvelenate. Foschi,
involti, attossicati sono, se ben si pensa, i pensieri che abitano
l'anima del suicida. Per questo bosco Pietro di Dante, che fonda tutta
la sua interpretazione del canto sull'idea del suicidio come atto di
disperazione -- secondo la tradizione cristiana, il cui modello @e Giuda
--, cita un illuminante passo, attribuendolo a san Bernardo, che diremmo
tolto dal tavolo di Dante: <homo absque gratia ut desperans est velut
arbor silvestris, ferens fructus quibus porci infernales (^ut Harpjae
hic~) pascuntur>.

	|7-9.~ ^Non han s@i aspri...~: nemmeno le selvatiche fiere di
Maremma, che rifuggono ^('n odio hanno)~: luoghi coltivati (^c$olti~)
dall'uomo, abitano una sterpaglia aspra e fitta come questa.

	|9.~ ^tra Cecina e Corneto~: si indicano cos@i i due confini della
regione della Maremma: il fiume Cecina a nord, e Corneto a sua, nel Lazio
(ricordata come patria del brigante Rinieri alla fine del canto XII,
v. 137). Con il richiamo alla macchia maremmana, nota ai suoi tempi come
uno dei luoghi pi@u selvaggi e inospitali d'Italia, Dante riconduce come
sempre la fantasia del lettore a un punto di riferimento ben noto, per far
reali i suoi luoghi oltremondani, che hanno s@i qualit@a pi@u terribili
(qui nell'^Inferno;~ pi@u soavi nel ^Paradiso~) ma sempre in qualche
modo analoghe alle terrene. E bene fa questo, come direbbe Benvenuto,
perch$e l'inferno e il paradiso sono in realt@a gi@a presenti sulla terra.

	|10.~ ^le brutte Arpie~: a tale bosco ben si convengono
tali orribili uccelli. Le Arpie sono mostri mitologici, con volto
femmineo e corpo di uccello rapace, caratterizzate dalla loro
laidezza.  Nell'^Eneide~ (III 209-57) imbrattano coi loro escrementi
le mense dei Troiani che sostano nelle isole Strofadi, costringendoli a
fuggire. ^brutte~ quindi vale qui <sozze>, come a VIII 35 (cos@i il nostro
<bruttare> vale <insozzare>). Sul significato allegorico delle Arpie si
veda la nota alla fine del canto [ma la quale si trova qui di sotto]:

	|[Nota integrativa]~

	|Le brutte Arpie.~ Gli antichi gi@a conoscevano l'etimologia del
nome dal greco ^arpazo,~ in latino ^rapio~ (esse hanno infatti gli artigli
del rapace), e quasi tutti intendono la loro presenza tra i suicidi
come simbolo della rapina che l'uomo ha fatto a se stesso della vita:
<nulla maior rapacitas quam rapere vitam> (Guido da Pisa). Altri pensano
ai tormentosi rimorsi (Ottimo) o alla disperazione (Lana). Come sempre in
Dante, tali figure non corrispondono mai esattamente ad un significato,
quasi fossero simboli matematici, ma abbracciano una molteplicit@a di
aspetti dell'umana condizione, sempre complessa; e li esprimono negli
atti e nelle forme in cui sono sviluppate nel verso. Cos@i le Arpie
certamente raffigurano la violenza del suicida contro s$e, e insieme il
disperato tormento che non potr@a mai lasciarlo (cfr. i ^lamenti~ del
v. 15 e pi@u oltre i vv. 101-2).  La loro <bruttura> allude all'orrore
di quella colpa, come il disumano bosco velenoso.

	|12.~ ^con tristo annunzio...~: nel passo virgiliano sopra
ricordato, l'arpia Celeno profetizza sventure a Enea e ai suoi compagni
(^Aen.~ III 245-58). Il verso non @e citazione superflua: esso dice
che tali uccelli sono presagio di rovina e di morte. Cos@i nel bosco
mortifero il ^tristo annunzio~ gi@a prepara il lettore alla tragica
realt@a di cui @e ancora ignaro.

	|13-15.~ ^Ali hanno late...~: la terzina condensa in brevi
indicazioni la descrizione pi@u ampia di Virgilio (^Aen.~ III 216-8). Il
^viso umano~ @e posto in mezzo alle forti connotazioni bestiali
(^ali late ~-- ^pi@e con artigli~ -- ^ventre pennuto~), tanto che
sembra quasi sparire e perdere ogni rilievo. Il <virgineo> di Virgilio
(<virginei volucrum voltus>) @e qui volutamente escluso dall'immagine.

	|15.~ ^lamenti... strani~: tali lamenti -- non i canti di uccelli
che rallegrano i boschi della terra -- si accordano col bosco descritto
prima: si potrebbe infatti dire: non canti di uccelli, ma tristi lamenti
di mostri. L'aggettivo ^strani~ (non naturali) pu@o tuttavia accordarsi
sia con i ^lamenti~ che con gli ^alberi.~ Per una probabile eco del
passo virgiliano citato (<vox dira>), e perch$e l'attenzione della
terzina @e volta a descrivere le Arpie, sembra preferibile la prima
concordanza. Ma, osservava Benvenuto, <sicut sunt extraneae aves, ita
nidificant in extraneis arboribus>. Non escluderemmo, come propose il
Pietrobono, che l'aggettivo fosse ambiguamente e volutamente riferito
ad ambedue i termini.

	|16.~ ^entre~: ti addentri nel bosco. L'uscita in ^-e,~ comune nei
verbi di 2+a~ e 3+a~ coniug., @e usata nel poema in rima anche in quelli
di 1+a~ (cos@i ^cale, favelle~ ecc.; cfr. ED [^Enciclopedia Dantesca~,
Roma 1970-1976] VI, p. 220).

	|17.~ ^secondo girone~: come @e detto nel canto XI, il cerchio
dei violenti ^in tre gironi @e distinto e costrutto~ (XI 30); il primo
@e costituito dal fiume di sangue, il secondo -- avverte ora Virgilio --
@e il bosco in cui stanno entrando. Siamo dunque tra i violenti contro se
stessi. Tutta la frase sembra voler dire: ti avverto prima che tu entri,
perch$e tu sappia gi@a dove ti troverai, quando vedrai le terribili cose
che ti aspettano (infatti continua: ^Per@o riguarda ben...).~

	|18-19.~ ^e sarai mentre che~: e vi sarai fin tanto che.

	|19.~ ^orribil sabbione~: la landa di sabbia battuta da una
pioggia di fuoco che forma, come vedremo, il terzo girone del cerchio.

	|20-21.~ ^riguarda ben...~: @e un avvertimento: ora devi
affidarti agli occhi, perch$e alle mie parole non crederesti (vedrai
cose che toglierebbero credibilit@a -- se dette -- alle mie parole).
Quest'ultimo avviso finisce di disporre l'animo di chi legge a cose
terribili, tenendolo in sospeso.

	|22.~ ^Io sentia d'ogne parte...~: la terzina ci porta subito
al centro del bosco e viene allo scoperto la prima cosa strana che gi@a
si attendeva: ^d'ogne parte,~ da ogni indeterminato luogo di quel bosco,
si sentono ^trarre guai,~ cio@e emettere lamenti (cfr. V 48), ma non si
vede nessuno.

	|24.~ ^per ch'io...~: il terzo verso, come spesso accade, esprime
la condizione psicologica e il gesto che producono i primi due: ^tutto
smarrito~ indica grave turbamento, che sconvolge internamente l'animo
(cfr. V 72 e nota).

^-- m'arrestai~: il fermarsi di Dante @e anche il fermarsi dei suoi
pensieri e del suo animo smarrito: egli non sa pi@u come procedere, e,
contrariamente al suo solito, non interroga e non parla.  Si osservi
il semplice concatenarsi sintattico delle tre brevi proposizioni che
costituiscono la terzina (^Io sentia... e non vedea...	per ch'io~),
che bastano a stabilire la scena e insieme lo spirito di angosciosa
attesa che la pervade.

	|25.~ ^Cred' io...~: la figura retorica del ripetersi del verbo
@e una delle tante che caratterizzano il canto, secondo lo stile proprio
del personaggio che ne @e al centro (si veda l'Introduzione), ma tutte con
una precisa funzione: qui si esprime l'ondeggiare incerto del pensiero,
che si rimanda tra i due poeti, quasi un muto chiedere e rispondere
(cfr. oltre, vv. 67-8 e nota).

	|26.~ ^bronchi~: grossi sterpi, tronchi ramosi e ispidi
(Scartazzini).

	|27.~ ^per noi~: gi@a gli antichi, e poi i moderni, danno due
diverse spiegazioni di questo ^per noi~: come dativo etico (a noi,
alla nostra vista): <che non si vedesse da noi>, <che agli occhi nostri
rimanesse nascosta> (Buti-D'Ovidio), o come causale: a causa di noi, per
paura di noi (Lana-Tommaseo). Ci sembra che la prima interpretazione, per
il suo riferirsi al <non vedere>, e per la sua indeterminatezza, meglio
corrisponda allo <smarrimento> che caratterizza la terzina precedente.

	|28.~ ^Per@o~: perci@o (^propter hoc~). Virgilio parla per
togliere Dante dal terrore in cui lo immagina caduto.

	|29.~ ^qualche fraschetta~: qualche piccolo ramo. Il diminutivo
ha un senso preciso: Virgilio suggerisce il danno pi@u leggero possibile
(e la cosa gi@a gli ^pesa,~ come poi dir@a al v. 51).

	|30.~ ^si faran tutti monchi~: resteranno troncati a met@a
(come i rami): cio@e non proseguiranno nella direzione in cui vanno
ora. Il pensiero @e immaginato come un movimento che tende al vero, e che
resta interrotto quando la meta risulta errata.  Questa corrispondenza
fantastica tra tutte le immagini e parole usate -- in questo caso fra i
pensieri e i rami (che risulteranno anch'essi parte dell'uomo) -- @e una
caratteristica dello stile dantesco nei momenti di maggiore tensione,
come gi@a notammo.

	|31.~ ^porsi... un poco~: avanzai appena, quasi con timore. Il
gesto sembra presentire la realt@a.

	|32.~ ^ramicel~: @e la fraschetta che Virgilio ha indicato;
e forse il ^ramicel~ vuol essere anche pi@u piccolo, se possibile,
della ^fraschetta.~

^-- gran pruno~: l'aggettivo @e riferito alla grandezza dell'uomo
che abita il pruno, che gi@a ci @e cos@i in qualche modo anticipata
(cfr. XXVI 85: ^Lo maggior corno de la fiamma antica,~ detto di Ulisse).

	|33.~ ^e 'l tronco suo grid@o~: questo tragico grido di un
tronco gi@a dice tutto e rivela il segreto di questo bosco; si rompe
ora la tensione accumulata fin qui, e la rottura avviene al terzo verso
della terzina, come sede pi@u rilevata. All'origine di questa invenzione
@e l'episodio virgiliano di Polidoro (^Aen.~ III 22 sgg.), come Dante
stesso ci indica (cfr. v. 48 e nota). Le profonde differenze qui
notate (soprattutto il fatto che il cespuglio di Virgilio @e cresciuto
su Polidoro, mentre qui @e l'anima stessa del suicida che cresce in
pianta, e se ne fa vive membra, per l'idea del terribile contrappasso)
dipendono tutte dall'essere questa una pena, e di un grave peccato,
mentre nessun problema etico @e posto da Virgilio, e quindi non vi @e
in lui nessuna carica drammatica. Ci@o non toglie la consonanza dei
due testi, in quel punto dove i due grandi poeti sempre s'incontrano,
che @e la piet@a per l'infelice condizione umana, qualunque essa sia:
uguale @e infatti il grido doloroso che esce dal terreno (o dal tronco),
e la pietosa risposta dell'animo di Enea e di Dante.

^-- schiante~: il verbo ^schiantare~ (spezzare con violenza: cfr. IX 70)
ha una forza e una tragicit@a che gli altri due qui usati (^tronchi~ --
^scerpi~) non possiedono. Giustamente il pi@u forte sta nel momento pi@u
alto, del primo grido del tronco umano.

	|34.~ ^Da che~: dopo che; l'apparire improvviso del sangue,
che imbrunisce il legno, @e dato come naturale, come se altro non ci si
potesse aspettare. In tutta la scena, la naturalezza con cui si svolge
ci@o che @e del tutto innaturale -- e coinvolge verbi, aggettivi,
locuzioni -- @e il dato di forza su cui pu@o costruirsi il dramma di
Piero in tutta la sua umana complessit@a.

	|35.~ ^mi scerpi~: mi strappi, mi svelli; ^scerpare~ (dal lat.
^excerpere~) @e verbo proprio trattandosi di pianta. Se ne trova qualche
altro esempio antico, ma Dante @e probabilmente il primo ad usarlo.
La pregnanza di questo vocabolo -- che indica lo strappo in membra vive --
non @e paragonabile al <laceras> virgiliano.

	|36.~ ^spirto di pietade~: la grande parola umana prorompe
finalmente in questo parlare di pianta. Anche nell'inferno essa pu@o
aver luogo, come vedemmo, in quanto i suoi abitatori sono pur sempre
uomini, e il suo fattore @e Dio (cfr. III |~4-6). Ma se la piet@a regge
di fatto tutto il cammino, solo in alcuni grandi momenti essa affiora con
violenza, e domina il testo. Questo incontro, come quello con Francesca,
@e uno di tali luoghi, e la ragione sta, come allora, nei profondi e
complessi legami che intercorrono tra la storia di Dante e quella di
Piero; di essi abbiamo parlato nell'Introduzione al canto.

	|37.~ ^Uomini fummo~: nella vita terrena. Il verso compendia,
dando alle due parole dominanti (^uomini~ -- ^sterpi~) il primo e
l'ultimo posto secondo la figura del chiasmo, tutta la tragedia di
queste vite umane. La parola ^Uomini,~ sotto il forte accento iniziale,
dice insieme la nobilt@a, e la perdita, che furono di quegli sterpi,
e richiama in modo eminente la ^pietade~ del verso che precede, che solo
all'uomo appunto si addice.

	|38.~ ^dovrebb'~: avrebbe dovuto (cfr. ED [^Enciclopedia
Dantesca~, Roma 1970-1976] II, p. 597). Questo uso estensivo del
condizionale presente in relazione ad un fatto passato @e ritrovabile,
anche se non sempre certo, in altri luoghi del poema (cfr. XVI 42;
XXIV 36; ^Purg.~ III |~48).

^-- pi@u pia~: pi@u pietosa. Ma l'aggettivo mantiene certamente il senso
latino che ha nel verso virgiliano da cui deriva (<parce pias scelerare
manus>), e cio@e: rispettosa della vita altrui, che @e cosa sacra. Si
osservi che lo stesso aggettivo @e usato anche nel canto di Francesca
(^tristo e pio,~ v. 117).

	|39.~ ^di serpi~: cio@e del pi@u abietto tra gli animali (il
serpente @e nella tradizione biblica figura del demonio). Perfino per
dei serpenti si dovrebbe avere maggiore piet@a; ma noi fummo uomini.

	|40-44.~ ^Come d'un stizzo.~..: come da un tizzo (cio@e ramo
usato per far fuoco) ancor verde, che sia acceso ad una estremit@a e
che dall'altra emette gocce di linfa (^geme~) e produce un suono acuto,
uno stridio (^cigola~) per l'evaporazione che ne esce, cos@i (come
la linfa e il vapore dal tizzo) dal ramo spezzato uscivano insieme
parole e sangue. -- La precisione, parte per parte, della celebre
similitudine, porta al massimo della realt@a, della veridicit@a, la
scena straordinaria. Lo speciale dono di osservatore della natura fin
nelle sue pi@u intime fibre (sia essa fisica o psicologica), dovuto
all'amorosa attenzione con cui tutto @e da lui guardato, permette al
poeta della ^Commedia,~ come pi@u volte accadr@a di notare, di creare
questo suo mondo ultraterreno con tutte le precise qualit@a -- e quindi
il fascino -- di quello terreno. Esso appare cos@i vero e tangibile,
e tanto pi@u si esalta questa qualit@a della fantasia dantesca, quanto
pi@u l'occasione lo sollecita e scuote nel profondo.

	|43.~ ^scheggia rotta~: ramo scheggiato, rotto nella sua cima; la
^scheggia~ @e gi@a di suo spezzata, per cui ^rotta~ appare pleonastico sul
piano lessicale. Non lo @e tuttavia sul piano fantastico, in quanto tutta
l'attenzione del passo, e alla fine dell'intero canto, @e concentrata
sulla <rottura> (qui del ramo, pi@u oltre della vita umana).

^-- usciva insieme~: si noti l'accordo del verbo al singolare con uno
solo dei due soggetti di numero diverso (^parole e sangue~), in questo
caso il secondo. Tale uso non @e eccezionale in Dante (si veda anche XIV
82-3 e XIX 22-4), ma qui adempie alla funzione artistica di sottolineare
la simultaneit@a dei due eventi, quasi uno stesso processo. Si legga il
Foscolo: <@e modo desunto non dalla fredda ragione grammaticale, ma dalla
poetica, ch'esprime gli oggetti meravigliosi, non quali n$e quanti sono,
ma siccome colpiscono la mente a un tratto>. Non si pu@o non ricordare,
accanto a questo ^usciva insieme,~ l'analogo versar lacrime e parole di
Ugolino: ^parlare e lagrimar vedrai insieme~ (XXXIII 9); e l'archetipo
comune, ma in forma diversa, di Francesca: ^dir@o come colui che piange
e dice~ (V 126). Le storie di costoro sono tali che lo stesso parlare si
trasforma in lacrime, sembra dirci il testo; che il sangue di Piero siano
le sue lacrime, anche questo @e stato detto (si veda il ^geme~ del v. 41).

	|44.~ ^la cima~: la cima del ramo, il ^ramicel~ che aveva colto
(anche oggi nella campagna toscana ^vetta~ indica ramoscello spezzato). La
pausa metrica tra le parole ^cima~ e ^cadere~ sembra segnare il momento
stesso della caduta, e sottolinea la sospensione del gesto della mano.

	|45.~ ^e stetti...~: la frase risponde come un'eco alla
precedente: ^per ch'io tutto smarrito m'arrestai~ (v. 24). @E il secondo
arresto di Dante in questo canto, fatto di sospensioni e di improvvisi
silenzi.

	|46~ |sgg.~ ^S'elli avesse...~: il discorso cortese e naturale
di Virgilio, che parla tranquillo come chi non @e stato sorpreso dalla
situazione, e comunque non ne @e psicologicamente coinvolto, porta a una
distensione, come a una discesa dall'acme drammatico prima raggiunto. Il
linguaggio stesso si diversifica dalle fratture e dai vocaboli forti
propri del canto.

	|47.~ ^lesa~: offesa: materialmente, in quanto mutilata; e quindi
anche moralmente. Il verbo ^ledere~ mantiene ancor oggi i due significati.

	|48.~ ^pur~: soltanto, cio@e; ha visto soltanto in un libro,
come un evento letto, e non sperimentato.

^-- la mia rima~: la mia poesia: ^rima~ vale genericamente per
composizione poetica. Virgilio allude evidentemente all'episodio di
Polidoro, sopra citato, che Dante esplicitamente richiama a confronto
con il suo testo.

	|49.~ ^averebbe~: cfr. ^vederai~ a I 118 e nota.

^-- in te~: contro di te.

	|50-51.~ ^la cosa incredibile...~: l'incredibilit@a del fatto
(se non sia sperimentato direttamente) mi spinse ad indurlo ad un'azione
(^ovra,~ opera) che a me stesso rincresce (^pesa~).

	|52-53.~ ^'n vece d'alcun' ammenda~: invece di offrirti un
qualche impossibile compenso al danno recato.

	|52.~ ^Ma dilli...~: il ^Ma~ cambia decisamente, come sempre,
l'argomento del discorso. S'introduce cos@i la domanda centrale (^chi
tu fosti~), che porta in primo piano la figura finora anonima del
protagonista.

	|53.~ ^rinfreschi~: rinnovi, rinverdisca (come una pianta
disseccata, bisognosa di acqua per vivere); cfr. ^conforti~ al v. 77.

	|54.~ ^nel mondo s@u...~: in quel mondo terreno, lass@u, dove
a lui @e lecito tornare (come a nessuno di noi). @E quel mondo che
raccoglie tutta la vita possibile ai dannati, di ricordi e speranze,
per Virgilio come per Piero.

	|55.~ ^E 'l tronco~: @e ormai naturale che il tronco parli,
ed esso viene indicato come un normale interlocutore.

^-- S@i col dolce dir...~: tutta la prima terzina della parlata di
Piero @e improntata a raffinata gentilezza, con il linguaggio solenne e
letterario proprio del <dettatore> che egli fu in vita. Essa fa stridente
contrasto col tragico grido di poco prima. Sembra quasi che le colte e
cortesi parole di Virgilio abbiano ricondotto il tronco alla sua antica,
storica individualit@a umana. All'incontro con l'uomo, l'uomo riemerge
dal dannato, come fu con Ciacco, come sar@a con Ugolino, e sempre in
genere nell'^Inferno~ dantesco.

^-- dolce dir~: tale appare il discorso di Virgilio, che esprime il
rispetto, la scusa, il possibile compenso.

^-- m'adeschi~: mi attiri; ^adescare~ vale <attirare con l'esca>,
come si fa nella caccia. In questo caso l'esca @e stato il ^dolce dir~
di Virgilio.

	|56.~ ^voi non gravi~: non vi sia grave, non vi dispiaccia.

	|57.~ ^m'inveschi~: propriamente: mi lasci invischiare (come
uccello alla pania), e quindi mi indugi nel parlare. La metafora risponde
all'^adeschi~ del v. 55, compiendo il giro letterario del discorso.

	|58.~ ^Io son colui...~: chi parla @e Pier delle Vigne, il
grande cancelliere di Federico II. Con questo verso il tono s'innalza,
come se lo spirito ferito riprendesse in pieno l'antica autorevolezza.
La grande perifrasi che usa per denominarsi (colui che govern@o a
suo piacere l'animo di Federico), e che doveva bastare a chiunque per
riconoscerlo, gi@a esprime il centro della vita di quest'uomo. Su Pier
delle Vigne si veda la nota alla fine del canto [ma qui presente dopo
il paragrafo seguente].

^-- ambo le chiavi~: l'una per aprire, l'altra per chiudere (<del
s@i e del no, del negare e del concedere>: Landino); l'immagine del
^claviger,~ colui che tiene le chiavi appunto (di origine biblica: ^Is.~
22, 22), @e stata ritrovata nella corrispondenza di Pier delle Vigne,
in una lettera di Nicola della Rocca, che potrebbe essere fonte diretta
del luogo dantesco: <Tamquam Imperii claviger claudit, et nemo aperit;
aperit, et nemo claudit>.  L'epistolario era comunque testo vulgata e la
figura usata per il cancelliere di Federico @e da ritenersi nota, tanto
che egli la adopera appunto al posto del proprio nome. Essa richiama,
nella sua solennit@a, le ^due chiavi~ di Pietro, ricordate da Bonifacio
VIII |~a XXVII 103-4 con gli stessi due verbi qui usati: ^lo ciel poss'io
serrare e diserrare.~

	|[Nota integrativa]~

	|Io son colui...~ Pier delle Vigne, di umile famiglia capuana,
studi@o legge a Bologna, ed entr@o nel 1220 come notaio e scrittore alla
corte di Federico II, dove divenne in breve l'uomo pi@u autorevole, per
la fiducia incondizionata dell'imperatore. Giudice della Magna Curia e
capo della cancelleria, ebbe in mano l'amministrazione della giustizia
e tutta la corrispondenza di Federico, finch$e nel 1247 fu nominato
protonotaro e logoteta del regno, due cariche che in pratica gli davano
ogni potere. Alla figura del politico si affianca quella dell'uomo
di lettere: famoso <dettatore> nello stile epistolare (i suoi testi
erano modello nelle scuole di retorica) e poeta egli stesso, domin@o
con Federico il gruppo di letterati e rimatori che gravitava intorno
alla corte, costituendo quella che fu detta la <scuola siciliana>. Ma
all'improvviso, dopo le sconfitte subite da Federico nel 1248, il grande
cancelliere cadde in disgrazia, e arrestato a Cremona come traditore
fu condotto nel terribile carcere di San Miniato al Tedesco presso
Pisa, dove fu accecato.  Disperato, si uccise, pare sfracellandosi la
testa nel muro.  Non si hanno notizie sicure n$e sul motivo della sua
disgrazia presso Federico, n$e sulla sua fine. Gli antichi propendono
per la sua innocenza; e si pu@o ritenere che egli fosse veramente,
come Dante dice, vittima di una congiura di corte, dovuta all'invidia
per la sua posizione privilegiata. Fu personaggio di grande spicco al
suo tempo, e il suo caso fu clamoroso -- come pi@u tardi, sia pure in
misura diversa, quelli di Francesca e di Ugolino. L'intervento di Dante,
per lui come per gli altri, ha determinato per sempre -- oltrepassando
ogni cronaca -- il senso della sua figura.

	|60.~ ^s@i soavi~: @e predicativo dipendente da ^volsi,~ con
valore avverbiale: con tanta dolcezza. L'aggettivo, posto in rilievo
sintattico e metrico, a chiusura di verso, indica il tono che regolava i
rapporti tra il grande imperatore e il suo cancelliere, a cui far@a tanto
maggiore e pi@u doloroso contrasto il mutamento tragico che seguir@a.

	|61.~ ^dal secreto suo... tolsi~: allontanai dalla sua confidenza
quasi ogni altra persona.

	|62.~ ^fede portai~: l'inversione d@a alla parola ^fede~ la sede
eminente dell'inizio del verso. @E questa in realt@a la parola centrale
di tutto il discorso di Piero, giacch$e proprio di aver mancato a quella
fede era stato accusato, e solo ad essa egli tiene, come ripeter@a
pi@u avanti (v. 74). @E questo il valore umano che gli @e proprio -- la
fedelt@a al signore intesa al massimo livello per il quale era vissuto
e per il quale si era dato la morte quando gli era venuto a mancare
nell'opinione altrui. Come tutti i grandi dell'^Inferno,~ anche Pier
delle Vigne esprime dunque un valore umano positivo, perduto per averne
voluto fare un valore assoluto.

^-- offizio~: compito, incarico; la parola mantiene, come sempre, il
senso latino di ^officium~ (cfr. V 18).

	|63.~ ^li sonni e ' polsi~: la pace, il riposo (nelle notti
di terribile ansia), e infine la vita (i polsi, luogo dove pulsa il
sangue, indicavano appunto la vita stessa). La fedelt@a lo condusse alla
morte in quanto gli valse il favore di Federico e quindi l'invidia dei
cortigiani. I versi che seguono spiegano appunto come ci@o accadde. Il
Boccaccio e in genere gli antichi intesero: il sonno e la salute (^polsi~
come energia vitale), per il grande lavoro.  Ma ^perdere i polsi~ non
sembra possa voler dire altro che ^morire,~ e del resto il pensiero di
Piero @e fisso alla sua fine, dove lo condusse quella sua ^fede.~ I due
versi (^fede portai... li sonni e ' polsi~) compendiano in realt@a
tragicamente tutta la sua vita.

	|64-65.~ ^La meretrice...~: l'invidia (cfr. v. 78), che non
distoglie mai lo sguardo dalla casa di Cesare, cio@e dai palazzi
imperiali, o dei potenti in genere.

	|65.~ ^putti~: venali: <quasi cupidi d'usurpar l'altrui bene>
(Landino). L'invidia @e cos@i rappresentata come donna sempre rapacemente
presente l@a dove c'@e il potere. La violenza dell'espressione raccoglie,
oltre la disperazione di Piero che a quel ^vizio~ deve la rovina e la
morte, l'indignazione tipica di Dante nel condannare i mali di carattere
pubblico che corrompono il mondo, quel profetico impegno che @e alla
stessa origine del poema.

	|66.~ ^morte comune~: il verso contiene una specificazione: morte
comune a tutti gli uomini (il riferimento @e biblico: <invidia diaboli
mors introivit in orbem terrarum>; cfr. I 111), ma vizio particolare
delle corti. Un'intera terzina dedicata a una definizione -- caso ben
raro nella ^Commedia~ -- sottolinea da un lato la potenza di questo vizio,
dall'altra l'intensit@a con cui Piero, cio@e Dante, l'aborre.

	|67.~ ^infiamm@o~: ritorna la figura dei tre verbi ripetuti a
catena gi@a usata nel v. 25, ma con senso ben diverso. Qui la fiamma
accesa dall'invidia sembra montare nella ripetizione fino a travolgere
il fedele di Federico. Si osservi che l'uso delle figure retoriche nella
parlata di Piero si fa pi@u accentuato ed evidente nelle due terzine --
questa e la seguente -- dove si tocca l'acme della sua tragedia, quasi
sotto la spinta di una pi@u forte pressione.

	|68.~ ^li 'nfiammati infiammar~: i cortigiani, accesi d'invidia,
accesero d'ira l'imperatore.

	|69.~ ^tornaro~: si convertirono. Lo stesso verbo sar@a usato
nell'analogo verso da Ulisse: ^noi ci allegrammo, e tosto torn@o
in pianto,~ dove ugualmente un'eccellenza umana viene travolta e
abbattuta. In circostanze e modi diversi, l'uno e l'altro trover@a la
morte per la propria libera scelta.

^-- lutti~: dolori, sventure: <in quanto esso fu privato della grazia
dell'Imperatore, e dell'ufficio, e del vedere, e cacciato via...>
(Boccaccio).

	|70.~ ^per disdegnoso gusto~: espressione di tipica densit@a
dantesca, dove aggettivo e sostantivo si compenetrano in uno strettissimo
legame: essa indica il piacere rabbioso e sprezzante, il compiacimento
cio@e del proprio offeso disprezzo per gli altri e per la vita stessa,
che sembra essere il nodo psicologico proprio di ogni suicida e le cui
radici, come dice l'aggettivo ^disdegnoso,~ stanno nella superbia umana;
per questo senso di ^disdegno~ nel vocabolario dell'^Inferno~ dantesco
cfr. X 63 e XIV 70.

	|71.~ ^credendo col morir~: credendo, col darsi la morte;
di evitare il disprezzo e lo sdegno altrui, l'infamia cio@e di esser
ritenuto un traditore. Il ^credendo~ sottolinea la tragica illusione
di quel gesto. Le parole qui usate riecheggiano un testo di Agostino,
dove si tratta <de morte voluntaria ob metum dedecoris> (^Civ. Dei~
I 17: vedi alla nota seguente), certamente qui presente alla mente di
Dante, e toccano il punto cruciale di quel suicidio, e la sua colpa:
il non poter sopportare, lui cos@i onorato e cos@i fedele, di essere
spregiato e ritenuto infedele.

	|72.~ ^ingiusto fece me...~: mi rese ingiusto, coll'uccidermi,
contro me stesso, che ero innocente. Tanto pi@u terribili e amare
appaiono queste parole applicate a colui che fu nel regno di Federico
il ^consors iuris~ dell'imperatore, come era ritratto nella reggia
di Napoli e sulla porta della Rocca di Capua. Le due potenti antitesi
fra ^disdegnoso~ e ^disdegno,~ cio@e fra lo sprezzo proprio e altrui,
e fra ^ingiusto~ e ^giusto,~ cio@e l'ingiustizia e la giustizia messe
a fronte nella sua stessa persona (si cfr. Agostino, al luogo citato:
<et tanto fit ^nocentior~ cum se occiderit, quanto ^innocentior~ in ea
causa fuit qua se occidendum putavit>), portano alla luce la tragica
rottura avvenuta nell'animo dell'uomo, che ha inflitto a se stesso,
fino a quel momento giusto e innocente, la pi@u grave delle ingiustizie
(^l'ingiuria~ compiuta contro la propria persona: cfr. XI 22 sgg.). Si
noti che tali parole hanno un senso solo nell'ambito di una concezione
cristiana della vita dell'uomo, dove ogni giustizia @e riferita a Dio,
e dove quindi anche il disprezzo pu@o essere accettato dall'innocente,
come gi@a da Cristo, cosa inammissibile nell'universo pagano, come in
quello moderno. Si veda, a confronto con Piero, la storia di Romeo da
Villanova, anch'egli ^giusto~ (a cui tocca una sorte simile, ma che
coraggiosamente la sopporta), in ^Par.~ VI 127-42. L'ultimo termine di
riferimento @e, evidentemente, l'<exul immeritus>, Dante stesso.

	|73.~ ^nove~: recenti, di pochi anni (Piero era morto nel 1249).
Egli giura sulle sue radici, come gli uomini giurano sulla propria
testa. Si osservi come Dante porti la sua invenzione a un livello di
assoluta naturalezza, cos@i che lo stravolgimento di questi suicidi (le
radici per la testa) diventa un fatto normale, come la loro nuova natura.

	|74.~ ^non ruppi fede~: cio@e non tradii la mia fedelt@a. Si
ripete la parola tematica dell'inizio (v. 62), anche qui in rilievo
enfatico.  Come dicemmo, @e ci@o che tuttora gli resta, e di cui egli
vive.

	|75.~ ^che fu d'onor...~: degno d'onore il signore, come fedele
il suo servitore. Solo cos@i pu@o avere un senso la sua vita, e la sua
stessa morte. Piero toglie ogni colpa a Federico, lasciandola tutta
all'invidia dei cortigiani. E l'ultimo suo atto di assoluta fedelt@a,
e di giustizia verso se stesso.

	|76.~ ^E se di voi~: il ^se~ non @e dubitativo, ma equivale
a dire: se, come dite (v. 54), alcuno di voi ritorna (^riede~ da
^redire~). Egli chiede ci@o che Virgilio ha gi@a offerto, quasi
ripetendone le parole (^tua fama rinfreschi~ -- ^conforti la memoria
mia~). Ma come diverse esse suonano, ora che la storia di quel tronco
@e stata narrata!

	|77.~ ^conforti~: risollevi, rianimi.

^-- la memoria mia~: la memoria che di me @e restata nel mondo, cio@e
la mia fama. Come sappiamo, @e l'unica cosa che vive ancora dei dannati,
e quindi l'unica che conti per loro. Tanto pi@u per un uomo il cui nome
era cos@i illustre, ed ora @e infamato.

^-- giace~: @e prostrata, abbattuta a terra; quasi si parli di persona.

	|78.~ ^del colpo...~: a causa del colpo infertole dall'invidia.
L'invidia resta cos@i l'ultima parola della storia di Piero.

	|79.~ ^Un poco attese~: il sogg. @e ^'l poeta~ del verso
successivo, cio@e Virgilio, che sembra non voler subito parlare,
per lasciare tempo all'anima di Piero di dire ancora qualcosa (come si
desume dalle sue prime parole: ^Da ch'el si tace~); ma in realt@a egli
lascia cos@i deliberatamente una pausa di rispettoso silenzio alla fine
di quella storia, che non sopporta immediate parole (cfr. v. 84).

^-- Da ch'~: poich$e.

	|80.~ ^l'ora~: il momento opportuno che ti @e offerto (s'intende,
di sapere, di conoscere -- che @e lo scopo del viaggio).

	|81.~ ^se pi@u ti piace~: se ancora altro (^pi@u~) desideri;
s'intende, di udire da lui.

	|82.~ ^Domandal tu...~: il costrutto di ^domandare~ con l'oggetto
della persona e il compl. di argomento (^di quel che credi~) @e comune
in antico (cfr. XIV 50; XXII 47 e altrove). Si veda ^Dec.~ I 1, 57:
<il domand@o il Santo frate di molte altre cose...>.

^-- ancora~: come hai fatto prima. Le parole di Dante hanno un movimento
di fiducioso abbandono, proprio di chi si rimette in tutto, come il
figlio alla madre, che sa ogni suo desiderio.  Tale stato d'animo riflette
l'estremo turbamento, l'impotenza a fare o a dire qualsiasi cosa, a cui
lo conduce la piet@a che lo ha colto.

	|84.~ ^tanta piet@a~: @e la parola del canto di Francesca,
che si rimanda, qui come allora, dall'uomo dannato all'uomo ancor
vivo: cfr. V 93, 140, e in questo canto il v. 36. In questa parola --
e realt@a -- che sempre affiora nei momenti pi@u intensi del racconto,
l'unica realt@a umana che pu@o stabilire un rapporto fra il salvato e
i dannati, si esprime il pi@u alto sentire dell'animo di Dante.

^-- m'accora~: cio@e mi preme il cuore (Boccaccio). Il verso rileva
la potenza (^tanta~) e l'interna profondit@a (nell'intimo del cuore
appunto) di quella piet@a. Questo forte verbo ritorner@a fra non molto a
esprimere un'analoga qualit@a di sentimento di fronte a un altro doloroso
travolgimento, quello del volto di Brunetto Latini (cfr. XV 82).

	|85-87.~ ^Se l'om ti faccia... ancor ti piaccia~: il ^se~ @e
augurativo, come in X 82 e 94 (vedi); ^l'om~ (l'uomo) ha come altrove
valore impersonale (francese ^on~) ma naturalmente s'intende alludere
a Dante: cos@i si faccia a te liberamente ci@o che tu chiedi, e allo
stesso modo tu ora acconsenti (^ti piaccia~) di dirci ancora... L'estrema
cortesia del giro della frase, prezioso come lo stesso parlare di Piero,
@e accentuata dal vocativo posto al centro: ^spirito incarcerato,~
dove risuona il rispetto per lo spirito umano, e la piet@a per la sua
condizione.

	|88-89.~ ^si lega in questi nocchi~: resta legata, come avvinta,
in questi sterpi nodosi (^nocchio~ vuol dire appunto nodo di un ramo,
da cui anche oggi <nocchiuto>). L'idea del nodo @e dominante nella
rappresentazione del canto (^non rami schietti, ma nodosi~), come
quella del legame. Queste parole sembrano svolgere l'immagine contenuta
nell'appellativo che precede (^spirito incarcerato).~

	|90.~ ^s'alcuna mai...~: se mai accade che alcuna possa
sciogliersi da tali membra (^spiegare~ dal latino ^explicare,~ sciogliere;
cfr. ^Purg.~ XVI 54); o se tale prigionia @e eterna e immutabile.
In questa domanda c'@e forse gi@a implicito il pensiero del giorno
della resurrezione, al quale sembrano rispondere le parole di Piero ai
vv. 103-4.

	|91.~ ^soffi@o il tronco~: questo forte soffio che precede le
parole, meglio che un sospiro (al quale non corrisponderebbe il calmo
inizio della spiegazione che segue) sembra essere il primo suono che
riesce a uscire dal tronco sotto lo sforzo di emettere la voce: esso
infatti ^si converte~ in voce, cio@e era una prima forma della voce. Si
confronti lo stesso processo (da ^mormorio~ o ^rugghio~ indistinto a
voce) nel parlare della fiamma che nasconde i consiglieri fraudolenti
nella settima bolgia (XXVI 85-90 e XXVII 58-60).

	|94.~ ^si parte~: si divide.

^-- feroce~: efferata, crudele (contro se stessa); mantiene il senso
etimologico latino di crudelt@a selvaggia: <imper@o che come fiera
incrudelisce contro se medesima> (Buti).

	|95.~ ^disvelta~: violentemente strappata. Si osservi il
corrispondersi delle immagini: ^disvellere~ si dice appunto di piante,
strappate dal suolo con le radici. L'anima appare come sradicata dal
corpo (per porre poi radici di pianta). Il verso dichiara quel ^feroce~
detto sopra dell'anima del suicida.

	|96.~ ^Min@os~: che assegna ad ognuno il luogo di pena (V 4 sgg.).

^-- foce~: dal lat. ^faux~ (fauce), vale porta, luogo d'ingresso (cfr.
XXIII 129; ^Purg.~ XII 112). @E termine virgiliano: <fauces...	Averni>
(^Aen.~ VI 201).

	|97.~ ^Cade in la selva~: viene a cadere cio@e nel secondo
girone del cerchio, costituito appunto dalla selva dei suicidi. Minosse
indica, con la coda, soltanto il numero del cerchio assegnato (V 11-2);
per questo la precisazione non @e superflua.

^-- non l'@e parte scelta~: non gli @e prescelto, assegnato, un luogo
determinato. Negli altri gironi, e in altri cerchi, i peccatori sono
variamente divisi e raggruppati secondo il loro peccato. Si veda per
esempio la diversa immersione nel Flegetonte dei violenti contro il
prossimo, nel canto precedente. Qui Dante sembra voler dire che nella
colpa del suicidio non vi sono differenze, ma la gravit@a del gesto @e
per tutti uguale (<la disperazione non ha gradi, imper@o che in pari
grado ognuno si dispera>: Buti).

	|98.~ ^la balestra~: la scaglia, come il sasso dalla balestra
(cfr.  ^Purg.~ XXV 112). C'@e in questo verso, e nel successivo, un
evidente senso spregiativo: quell'anima -- che fu cos@i preziosa --
@e gettata come un sasso, e germoglia casualmente, come l'erba dei
campi. Essa @e trattata con quello spregio con cui essa stessa gett@o
via il proprio corpo.

	|99.~ ^come gran di spelta~: con la stessa facilit@a del seme
di spelta, erba graminacea (specie di biada) che attecchisce molto
facilmente.

	|100.~ ^Surge in vermena~: una volta germogliata, cresce come
vermena, <cio@e una sottil verga, come tutte le piante fanno ne' lor
principi> (Boccaccio).

^-- e in pianta~: successivamente diventa pianta; cio@e da virgulto
sottile acquista fermezza e stabilit@a di pianta. Le parole di Piero
seguono la storia dell'^anima feroce~ in ogni sua tappa, dal momento
del suo <disvellersi> dal corpo: prima seme, poi arbusto sottile, infine
pianta selvatica. @E in realt@a la storia che egli stesso ha sofferto,
momento per momento, e che distaccata nella terza persona, a modo di
cortese spiegazione, appare per ci@o stesso anche pi@u tragica.

	|102.~ ^fanno dolore...~: producono insieme dolore (per le ferite)
e varco al manifestarsi del dolore stesso (in quei lamenti che si sono
uditi all'inizio, e che riempiono il bosco: v. 22). Il verso ha la
densit@a sintattica propria di tutto il canto. Le Arpie compiono quindi
di continuo quello strazio che Dante ha involontariamente compiuto col
suo gesto di un momento.

	|103.~ ^Come l'altre~: Pier delle Vigne risponde qui alla seconda
domanda di Virgilio (v. 90). Come tutte le altre anime, anche noi verremo
(si noti il passaggio dalla terza persona delle tre terzine precedenti,
alla prima), nel giorno del giudizio, per riprendere i nostri corpi (^per
nostre spoglie~). La breve frase rimanda alla scena gi@a due volte
ricordata (VI 94-9 e X 10-2) della resurrezione della carne nella valle
di Giosafat (^Ioel~ 3, 2) sempre presente sull'orizzonte dell'^Inferno~
dantesco. In particolare si confrontino i vv. 11-2 del canto X: ^quando
di Iosaf@at qui torneranno~ / ^coi corpi che l@a s@u hanno lasciati.~

	|104.~ ^ma non per@o...~: ma non sar@a che alcuna di noi se ne
rivesta (a differenza di tutte le altre, mentre ^come l'altre~ saremo
andati); ^ma non... ch'alcuna~ risponde al ^se alcuna mai~ di Virgilio
(Aglian@o).

	|105.~ ^ch$e non @e giusto...~: la parola ^giusto~ ritorna nel
parlare di Pier delle Vigne, l'amministratore della giustizia di Federico:
non @e secondo giustizia che uno (^om~ impersonale) riabbia ci@o che si
@e deliberatamente tolto. Qui @e la reale pena del suicida e il senso
del contrappasso: egli ha separato l'anima dal corpo, ha sprezzato il
corpo e mai pi@u lo riavr@a.

	|106.~ ^le strascineremo~: con penoso sforzo essi trascineranno
quelle spoglie senza vita, inerti.

^-- mesta~: al limite del verso, l'aggettivo @e tanto pi@u amaro nel
suo risalto: quella selva, gi@a ora terribile, sar@a ben pi@u triste
e funerea.

	|107.~ ^corpi appesi~: l'immagine dei corpi impiccati agli alberi,
che riempiranno la selva per l'eternit@a, trae la sua origine dal primo
suicida della storia cristiana, cio@e Giuda, certamente presente alla
mente di Dante in tutta l'invenzione del canto.  Ricordiamo che il
peccato del suicida @e quello <di disperazione>, come ci dice Pietro di
Dante. Disperare di Dio, come Giuda, @e al fondo di ogni atto suicida. Per
questo la loro pena ha la sua stessa immagine.

	|108.~ ^al prun... molesta~: al pruno germogliato dalla sua
stessa anima (^ombra~), a lui infesta (^molesta~) in quanto lo uccise.
^Molesto,~ come gi@a notammo (cfr. X 27), ha in Dante senso molto pi@u
forte che nell'italiano moderno: il suo valore appare chiaro soprattutto
da questo luogo. La chiusa del discorso non ha commento, come tutte le
chiuse dantesche. Essa porta in se stessa la propria forza di dolore
e piet@a.

	|109.~ ^Noi eravamo...~: Dante e Virgilio restano protesi in
ascolto (^atteso~ vale in genere attento; qui in particolare indica la
tensione dell'udito, come in XXVI 46 della vista), come se le ultime
parole di Piero richiedessero una conclusione, un commiato (^credendo
ch'altro...~). Il verso rileva cos@i indirettamente la rottura
drammatica del discorso.

	|111.~ ^quando noi fummo~: con questo attacco, tipico del fatto
improvviso (cfr. XV 13-6: ^Gi@a eravam... quando~), si apre un'altra
storia nella selva del secondo girone. Richiuso Piero nel suo silenzio
(come Farinata nell'arca, come Ciacco nel fango), irrompono sulla
scena due nuovi peccatori: sono gli scialacquatori (i ^distruggitori~
delle proprie cose) che, con pena diversa, dividono con i suicidi il
girone dei violenti contro se stessi (cfr. XI 40-5). Essi non sono da
confondere con i prodighi, che agiscono per semplice incontinenza. La
loro @e una <violenza> furiosa contro i propri beni, fino alla completa
distruzione. Secondo Pietro, anche qui si tratta di disperati, <qui non
se occidunt propriis manibus, sed causam invenerunt moriendi propter
defectum facultatum>, come fu di Lano da Siena (cfr. v. 118 e nota).

^-- d'un romor~: prima il rumore violento, poi la corsa o caccia
infernale, riempiono la selva, in forte contrasto con l'immobile
e dolente figurazione del suicida. Come notammo, il contrasto @e in
genere il procedimento di Dante quando nello stesso canto introduce due
diversi episodi.

	|112-113.~ ^similemente a colui...~: come il cacciatore,
che sente arrivare al luogo dove @e appostato (^a la sua posta~) il
cinghiale, e dietro la turba dei cani e dei battitori (^la caccia~)^...;~
la similitudine, come altrove accade, viene quasi a confondersi con la
realt@a: coloro che arrivano sono infatti dei cacciati (non animali,
ma uomini) inseguiti da cani terribili. Si noti che l'immagine viene
dalla caccia al cinghiale, propria della Maremma, che @e il luogo di
riferimento di tutto l'ambiente (cfr. vv. 7-9).

	|114.~ ^ch'ode le bestie...~: il calpestio delle bestie (forse
anche l'abbaiare dei cani) e il fruscio delle frasche da loro smosse. Il
verso, con il triplice uso della ^s~ impura (^bestie, frasche, stormire~)
e il ritmo concitato, @e vivamente onomatopeico del frusciare del bosco
all'arrivo della caccia.

	|115.~ ^Ed ecco due~: lo stilema di attacco (^et ecce~ latino)
introduce sempre qualcosa di imprevisto, di nuovo: appaiono in due, come
molte altre volte nell'^Inferno,~ e la pena e il peccato sono rimandati
in grida dall'uno all'altro.

	|116.~ ^nudi e graffiati~: il ^nudi,~ che @e di tutte le anime,
qui spiega il ^graffiati~ (s'intende dai rami spinosi -- le ^roste~
del v.	117 -- che essi rompono nel passare), e i due aggettivi insieme
raffigurano i due fuggenti. L'uso del doppio aggettivo @e tipico dello
stile dantesco nelle rappresentazioni di particolare forza drammatica;
in genere l'uno @e causa dell'altro, o comunque lo determina (cfr. oltre
al v. 125: ^bramose e correnti~).

^-- fuggendo~: vale fuggenti, secondo l'uso participiale del gerundio
gi@a pi@u volte ricordato.

	|117.~ ^rosta~: ostacolo opposto dai rami. Nell'italiano antico
la parola si incontra con due significati affini: ventaglio di frasche
(cos@i spiega il Boccaccio ed @e questo in genere l'uso toscano); ma
anche impedimento, ostacolo (propriamente palizzata o traliccio per
arginare le acque: Daniello; si cfr. Barbi, ^Problemi~ I, p. 208). Come
si vede, si tratta sempre di un intreccio di rami. I due sensi vengono
qui a coincidere, in quanto i rami intricati ostacolano la corsa dei
due cacciati (cfr. ^arrostarsi~ al canto XV 39 e nota).

	|118.~ ^Quel dinanzi...~: secondo gli antichi si tratta di
Lano (Arcolano) di Ricolfo Maconi, giovane senese ricchissimo, che
appartenne alla cosiddetta <brigata spendereccia> (cfr. XXIX 130 e nota)
e dilapid@o tutte le sue sostanze. Nell'agguato della Pieve al Toppo,
fatto dagli aretini ai senesi nel 1278, egli cerc@o deliberatamente la
morte gettandosi tra i nemici, per non dover sostenere la povert@a in cui
si era ridotto (<e potendosi a suo salvamento partire, per non tornare
nel disagio nel quale era corso, tra li nemici si fed@i, ove fu morto>:
Ottimo).  Cos@i narrano concordemente i commentatori antichi, n$e c'@e
motivo di dubitare del fatto. Il nome di Lano ricorre in vari documenti
senesi, e in una cronaca del sec. XIII dove @e narrata l'imboscata del
Toppo (^Cronica fiorentina,~ TF [^Testi fiorentini del Dugento e dei
primi del Trecento~, a c. di A. Schiaffini, Firenze 1926], p. 132). La
morte da lui cercata nella battaglia riappare nelle parole che ora grida,
e che riflettono l'ultimo momento cosciente della sua vita.

^-- accorri, accorri...~: Lano invoca una impossibile morte, che lo liberi
da quel tormento atroce, come cerc@o nella morte la liberazione dalle
angustie del vivere. Fra Giordano da Rivalto diceva nelle sue prediche
che per sfuggire ai tormenti <i dannati desiderano di tornare in nulla,
se essere potesse> (ed. Narducci, p.  316).

	|119.~ ^E l'altro...~: Iacopo da Santo Andrea, localit@a presso
Padova, fu al seguito di Federico II nel 1237 e fu assassinato nel
1239 per ordine di Ezzelino IV da Romano, come si narrava.  Di lui si
raccontavano molti episodi di prodigalit@a sfrenata: <si racconta che,
disiderando di vedere un grande e bel fuoco, fece ardere una sua ricca
e bella villa> (Boccaccio).

^-- tardar troppo~: esser troppo lento (rispetto a Lano), e quindi alla
portata dei cani inseguitori; per questo inveisce contro il pi@u veloce.

	|120.~ ^accorte~: abili (alla corsa), come ora. Chiara allusione
alla morte voluta da Lano, che allora, potendo, non volle fuggire:
<volendo in questo ricordargli... la sua misera e strema povert@a,
ne la quale per sua bestialit@a era venuto> (Boccaccio).

	|121.~ ^giostre~: vale per <scontri di lance> (Boccaccio), ma
pacifici, cio@e nei tornei; la parola, usata qui per la battaglia in
cui Lano mor@i disperato, appare una violenta ironia, come ^l'accorte~
del verso precedente. La dura crudelt@a di un dannato verso l'altro --
qui dovuta all'invidia --, che appare raramente se pur violentemente nei
primi sette cerchi (si veda l'episodio di Filippo Argenti), trover@a il
suo spiegamento nella ghiaccia dei traditori.

^-- dal Toppo~: presso il Toppo. Lo scontro avvenne presso la Pieve al
Toppo, localit@a dell'Aretino. -- Per ^da,~ nei pressi di, cfr. Sacchetti,
VI 54.

	|122.~ ^li fallia la lena~: gli veniva meno il fiato, il respiro
(per ^lena~ cfr. 122; XXIV 43; ecc.).

	|123.~ ^fece un groppo~: fece un solo nodo (gettandovisi dentro).
Il fuggitivo e il cespuglio (che @e, ricordiamo, un altro dannato)
diventano quasi una sola persona, in questa forte parola con cui Dante
avviluppa ambedue. Non a caso essa torner@a con le ^rime aspre e chiocce~
dell'ultimo cerchio (XXXIII 97) di cui questo luogo di disperazione @e
quasi un anticipo.

	|124.~ ^Di rietro a loro...~: verso gi@a in corsa (si noti il
susseguirsi delle ^r~) che riempie la selva di questo correre gi@a prima
che appaiano i cani. La caccia diabolica era tema comune nel Medioevo,
sia nelle lettere che nelle arti figurative, ma qui essa fa cos@i stretta
parte dell'invenzione della selva, ed @e cos@i evidente contrappasso
della vita degli scialacquatori, che non ha pi@u nemmeno senso ricordare
il ^topos,~ se non per rendersi conto di come esso sia oltrepassato.

	|125.~ ^nere cagne~: letteralmente rappresentano i demoni,
che adempiono lo stesso ufficio di tormentatori contro questi dannati
che le Arpie verso i suicidi; allegoricamente, intesero gli antichi,
esse sono l'indigenza, o i creditori, che li perseguitarono in vita
(Pietro, Buti e altri).

^-- bramose~: la bramosia di queste cagne ricorda quella della lupa
che abita la prima selva (I 49-50); l'avidit@a spasmodica @e infatti
propria dell'indigenza (<le necessit@adi sono bramose, perch$e fanno
l'uomo bramoso>: Buti). Ma a questa immagine se ne sovrappone un'altra,
quella delle ^cagne magre studiose e conte~ che cacceranno e azzanneranno
nel sogno Ugolino e i figli.  E un altro legame, tra i tanti, di questo
con l'ultimo cerchio.

^-- correnti~: in corsa; il participio vale come aggettivo, ma @e pi@u
forte, perch$e rappresenta l'azione in atto: anche in questo verso domina
la ^r,~ che con il veloce ritmo anapestico raffigura anche fonicamente
la corsa.

	|126.~ ^veltri~: cani da caccia; la parola sembra quasi chiamata
dalla lupa del I canto, sorella di queste ^cagne bramose.~

^-- ch'uscisser di catena~: cio@e appena liberati dalla catena, e perci@o
pi@u tremendi (@e il senso del nostro <scatenati>); la stessa immagine
torner@a in XXI 44-5.

	|127.~ ^quel che s'appiatt@o~: quello che si nascose; cio@e
Iacopo da Santo Andrea.

^-- miser li denti~: l'espressione @e di forte evidenza, come altre
volte nella rappresentazione del cane che azzanna: cfr. VI 30, e il
citato canto di Ugolino, XXXIII 35-6 e 78.

	|128.~ ^dilaceraro...~: lacerarono smembrando; il prefisso
^di~ (lat. ^dis~) indica la dispersione in pi@u pezzi separati l'uno
dall'altro, come apparir@a nel verso successivo. Anche qui il ripetersi
della sillaba ^ra~ (^dilace~ra^ro a b~ra^no a b~ra^no~) ha una potente
funzione onomatopeica. Il contrappasso della scena @e evidente: come
essi tutto sperperarono, cos@i qui viene sperperato il loro stesso corpo
(D'Ovidio).

	|129.~ ^sen portar~: si portarono via, ognuna il suo
pezzo. Immagine terribile, accentuata dal lento scandirsi del verso dopo
la furia di quello che precede.

	|131.~ ^e menommi~: senza dir parola, Virgilio conduce Dante
l@a dove ora @e importante andare, cio@e dove si rende avvertibile una
nuova presenza umana.

^-- al cespuglio che piangea~: spariti dalla scena i due scialacquatori,
prende improvvisa voce il cespuglio umano, finora solo parte della selva.

	|132.~ ^per le rotture~: attraverso le ferite provocate da Iacopo.

^-- in vano~: senza alcun vantaggio. Preferiamo riferire questo avverbio a
^sanguinenti~ piuttosto che a ^piangea,~ perch$e tale valore (l'inutilit@a
di quelle ^rotture~) @e chiaramente spiegato nelle parole che seguono
(v. 134).

	|133.~ ^O Iacopo~: come per l'altro scialacquatore, il nome @e
rivelato da un terzo, quasi tale colpa fosse vergognosa, e desiderosa
di fuggire a nascondersi, come essi fanno.

	|134.~ ^schermo~: riparo (alla furia dei cani).

	|135.~ ^che colpa ho io...~: le due domande ripetute appaiono un
misero lamento (^piangea~). L'estrema, compassionevole miseria sar@a il
carattere proprio di questo ultimo abitante del cerchio, sul quale, quasi
simbolicamente, si riverser@a col gesto la piet@a di Dante (XIV 1-3).

	|137.~ ^punte~: sono le estremit@a dei suoi rami, ora troncate,
che appaiono come tante punte acute e piangenti.

	|138.~ ^soffi con sangue~: @e una potente variazione, diremmo
condensazione, delle immagini gi@a usate per Pier delle Vigne: l@a il
soffio ^si converte~ in parole; qui le stesse dolorose parole escono come
un soffio dalla ferita. L@a ^usciva insieme~ / ^parole e sangue;~ qui,
in un solo verso, il cespuglio soffia ^sermo con sangue.  ~-- ^sermo~ per
<discorso> (dal nominativo latino, invece della forma volgare ^sermone~)
@e usato un'altra volta nella ^Commedia~ (^Par.  ~XXI 112), ugualmente
in rima.

	|140.~ ^disonesto~: ha il senso latino di sconcio a vedere (che
toglie onorabilit@a). La parola @e infatti virgiliana, detta del volto
sconciato di Deifobo: <truncas ^inhonesto~ vulnere nares> (^Aen.~ VI 497).

	|141.~ ^disgiunte~: @e l'ultima parola della lunga serie che in
questo canto indica rottura, separazione. Queste ^fronde disgiunte,~ le
membra stesse dell'uomo incarcerato nel cespuglio, esprimono lo spreco
che da questi peccatori si fece della vita e dei propri beni.

	|142.~ ^tristo cesto: tristo~ vale infelice (come al v. 145);
^cesto~: cespuglio (da cespite), anche oggi vivo in Toscana. Nella
richiesta del suicida appare l'innato desiderio di conservare le proprie
membra, tanto pi@u miserevole in questi dannati che le gettarono. Il
Landino ricorda a questo punto i suicidi virgiliani, che ora si pentono
e vorrebbero essere in vita, e tutto sopportare, pur di vivere (^Aen.~
VI 434-7).

	|143-144.~ ^I' fui de la citt@a...~: fui cittadino di quella
citt@a che (divenuta cristiana) cambi@o il suo primo protettore (cio@e il
dio Marte) con san Giovanni Battista: vale a dire Firenze. Come osserva
il Buti, questo suicida si definisce solo per il luogo della nascita,
e per il modo della morte (v. 151). Egli elude in realt@a la domanda di
Virgilio (^chi fosti~). Per quanto gli interpreti abbiano creduto di
riconoscerlo in due probabili nomi, come diremo, appare chiaro che --
anche se Dante ne ebbe in mente uno -- non volle che qui figurasse:
egli resta, come @e stato notato, soltanto un fiorentino, quasi simbolo
di quella citt@a di morte (<perch$e alquanti fiorentini in quel tempo
s'appiccarono, per@o l'autore non nomina, ma descrivelo per la patria e
per la morte, acci@o che lo lettore possa intendere di qual vuole>: Buti,
come gi@a il Boccaccio, e Benvenuto). Per questo la lunga perifrasi che
indica Firenze @e alla fine l'unico argomento del suo breve discorso,
invece della propria storia; perifrasi non superflua, ma essenziale,
in quanto @e proprio la citt@a la protagonista di questo finale di canto.

	|144-145.~ ^ond' ei per questo...: onde~ e ^per questo~ sono qui
sinonimi: per questa ragione il dio della guerra sempre la contrister@a
con l'arte sua. Firenze sar@a sempre in preda alle lotte con gli altri
e fra i suoi, non avr@a mai pace (cfr. ^Tresor~ I 37).

	|146-150.~ ^e se non fosse... indarno~: e se non fosse che
presso il ponte sull'Arno (il ^passo d'Arno,~ cio@e il luogo dovesi
passa il fiume) rimane ancora una qualche immagine visibile (^vista~)
di quel dio, quei cittadini che la rifondarono sulle ceneri rimaste dopo
il passaggio leggendario di Attila l'avrebbero ricostruita inutilmente
(perch$e Marte l'avrebbe distrutta ancora). Questa opinione, come la
precedente (144-5), esprime evidentemente un concetto pagano degli eventi
storici che Dante qui ci presenta non gi@a come suo, ma come proprio
dei suoi concittadini: <a creder questo @e grandissima sciocchezza e
peccato, per ci@o che a Domenedio appartiene la guardia della citt@a e
non alle pietre intagliate o ad alcun pianeto o stella; e se Domenedio
si ritrarr@a dalla guardia d'alcuna, tutto il cielo n$e quanti pianeti
sono o stelle non la potranno conservare un'ora> (Boccaccio).

	|147.~ ^alcuna vista~: una qualche immagine (cio@e mutila e
corrosa, e appena riconoscibile, come ci spiega il Boccaccio).	Questo
resto visibile di Marte, che ancora si credeva influisse su Firenze,
era la parte inferiore di una statua equestre (in realt@a non romana, ma
gotica: cfr. Davidsohn I, pp. 114 sgg.)  che si diceva fosse appartenuta
al tempio del dio, poi divenuto la chiesa di San Giovanni. Tolta
dal tempio, non fu distrutta, ma posta su una torre presso l'Arno
(cfr. Villani I 42 e 60).  Dopo il passaggio di Attila (in realt@a si
trattava di Totila), sempre secondo la leggenda qui riassunta da Dante e
riferita dal Boccaccio, i cittadini ritrovarono nel fiume solo la parte
inferiore della statua, e per l'antico superstizioso timore la rimisero
in piedi presso il Ponte Vecchio (cfr. Villani III 1). Ma con l'alluvione
del 1333 (<il diluvio che fece cadere li tre ponti di Firenze>: Buti)
essa fu travolta di nuovo e mai pi@u ritrovata.  Tutta la perifrasi ha
qui la precisa funzione di presentare Firenze come in realt@a ancora la
citt@a di Marte -- degli odi e delle risse -- che ancora essa venera come
un feticcio. Il verso finale -- l'impiccarsi del fiorentino -- sembra
porsi come naturale conseguenza dell'esser egli nato in quella citt@a.

	|148.~ ^che poi la rifondarno~: secondo la tradizione raccolta
dal Villani la citt@a fu ricostruita, con l'aiuto di Carlo Magno e di papa
Leone, nell'801, <all'entrata del mese di aprile> (Villani III 1). -- La
forma sincopata @e dell'uso antico; cfr. ^dierno~ a XXX 94 e ^portarno~
a ^Par.~ XI 108.

	|151.~ ^gibetto~: forca (dal francese ant. ^gibet~): io feci
una forca a me stesso della mia propria casa. I nomi gi@a fatti dagli
antichi per questo suicida fiorentino sono due: quello di Lotto degli
Agli, giudice, priore nel 1285, che per aver data per denaro una falsa
sentenza che condann@o a morte un innocente s'impicc@o per la gola in
casa sua <colla sua cintura d'ariento> (Lana), fatto che doveva essere
notissimo in citt@a; e quello di Rocco de' Mozzi, che distrusse tutti
i suoi beni, e poi per disperazione s'impicc@o (egli riassumerebbe in
s$e quindi le due colpe del girone, e per questo le sue fronde sarebbero
strappate e sparse dalle cagne che perseguitano gli scialacquatori). Resta
tuttavia il fatto che i fiorentini impiccatisi furono troppi in quel tempo
perch$e si possa da questo solo dato riconoscerne uno. E quello appunto
che Dante intese, chiudendo il canto con l'immagine anonima di questo
impiccato nelle case della citt@adi Marte.  Essa ripete quella dei corpi
appesi agli alberi nel giorno del Giudizio, e dietro ad essi sta la figura
del primo impiccato -- Giuda -- che sembra cos@i dominare, non nominato,
tutto il cerchio fantastico e morale di questo grande e terribile canto.
