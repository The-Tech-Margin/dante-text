	|SUMMARIUM.~  In capitulo undecimo, quod incipit: ^Super
extremitate~, sive in una extremitate unius alte ripe, auctor
vidit unum sepulchrum, in quo pro epytaphyo erat scriptum: 
Anestasius papa; et propter fetorem qui erat ibi, auctori
persuasit Virgilius, ut resideret aliquantulum ibi, nec ita cito
descenderet plus inferius, donec sensus assuesceret se illi
fetori, quia ab assuetis non fit paxio: quod placuit multum
auctori.  Et dixit Virgilio: In nomine Domini, quiescamus
aliquantulum hic; sed interdum tractemus aliquid utile et non
perdamus tempus.  Hoc placuit Virgilio valde bene.  Ammodo
notandum est bene istud capitulum, quia in eo datur notitia
omnium dicendorum in isto Inferno, et datur notitia omnium
circulorum et tormentorum in ipsis positorum.  Ideo est notandum
quod in isto Inferno murato, qui dicitur civitas magni Ditis,
ponuntur tres circuli principales, quorum quilibet in se continet
alios circulectos, quorum sufficientia sic habetur.  Omnis
malitia, que oditur a celo, iniuriat finem, idest facit iniuriam
fini, vel cum vi, sive violentia, vel cum fraude: sed quia fraus
est proprium malum hominis, plus displicet Deo; idest, quia fraus
non provenit a natura, sicut sunt peccata gule et luxurie, que
quasi proveniunt fundamentaliter a carne; sed fraus proprie est
malitia hominis.  Primus circulus trium principaliorum continet
spiritus violentorum, qui continet in se tres circulectos.  Sicut
violentia potest inferri tribus personis, ideo dividitur iste
primus circulus in tres; quia potest inferri violentia Deo, sibi
proprie sue persone violentari, est suo proximo.  Primo,
incipitur a violentia illata in proximum.  Potest enim violentiam
quis inferre in suum proximum et in suas res, sicut in filios,
uxorem et in bonis fortune, sicut interficere proximum,
vulnerando ipsum, inferre incendia, ruinas, et in collectis
dampnosis, et in receptionem, sive extirpationem, bonorum suorum. 
Odia, homicidia, et vulneratores, vastatores et predones, hec
omnia tormentantur in primo circulecto.  Potest etiam homo
inferre violentiam sibi ipsi, ut interficere semetipsum,
vulnerare, dispergere et dilapidare bona sua; et tales in secundo
circulecto puniuntur.  Potest etiam homo inferre vim divinitati,
negando Deum, blasphemando ipsum, et despiciendo naturam et artem
suam: tales negantes Deum, blasphemantes et despicientes naturam
et artem suam, in circulecto tertio puniuntur, qui minor horum
trium est.  Et quanto plus descenditur per Infernum inferius,
tanto circuli sunt strictiores et magis cruciativi.  Natura
despicitur cum sua arte per sodomitas et feneratores, qui
puniuntur in isto tertio circulecto, ut dictum est.  Sed fraus
est duplex.  Quia homo potest commictere fraudem cum hominibus,
cum quibus ex natura quilibet debet esse fidelis propter
phylantropiam, idest amorem naturalem humanum; potest etiam homo
commictere fraudem cum alio homine, cui promisit fidem
spiritualem; et hic obligatur duobus modis, quia prius, per
naturalem amorem, humanum; secundum, propter fidem de novo
promissam.  Secunda species multo peior est prima.  Prima fraus,
que commictitur solum rumpendo fidem naturalem, recipitur decem
modis, et illius sunt decem species: que sunt ypocrisis,
blanditie et divinationes, sive facture, sive malie, latrocinium,
symonia, lenocinium, baracterie, falsificatio metallorum,
pecuniarum et proprie persone; et ideo secundus circulus
principalis dividitur in decem circulectos, qui vocantur decem
Malibolgie.  Fides vero duplata, que rumpitur, idest quum
commictitur fraus, qua rumpuntur amor naturalis et fides de novo
promissa, est peior prima; ideo punitur in inferiori loco
Inferni, qui dicitur baratrum profundum, vel putheus.  Et illa
fraus habet quatuor membra [et] commictitur quatuor modis;
scilicet, quando quis prodit patriam, vel quando quis prodit suum
benefactorem, vel quando prodit germanos carnales et strictos
consanguineos, vel quando quis prodit suum ipsum dominum.  Ideo
iste tertius circulus principalis habet et continet in se quatuor
circulectos.  Primus vocatur Cayna, a Cayn qui prodidit et
interfecit fratrem suum Abel: secundus vocatur Anthenora, ab
Anthenore tyrampno qui prodidit propriam patriam: tertius vocatur
Ptholomea, a Ptholomeo qui prodidit Pompeium suum benefactorem:
quartus dicitur Iudecha, a Iuda qui prodidit suum proprium et
verum dominum, scilicet Iesum Christum.  Omnia ista ponit auctor
in isto capitulo.  Demum dicit auctor Virgilio: Omnia, que
dixisti michi, multum placent; sed dubito de uno: quare tu supra,
scilicet extra istum Infernum muratum, posuisti illos puniri,
scilicet luxuriosos, gulosos, avaros, accidiosos, etc.? quare non
posuisti eos in isto Inferno murato, si Deus habet eos in ira?
vel si non habet eos Deus in ira, cur posuisti eos in illis
tormentis?  Cui respondens Virgilius, dixit: Recorderis de tua
Ethyca, que pertractat tres dispositiones, quas celum odit, que
sunt incontinentia, malitia et fatua bestialitas; sed
incontinentia minus offendit Deum.  Si bene respexeris istam
sententiam, et illos, quos puniri dixi superius, tu bene videbis
quomodo illi sunt ab istis separandi.  Hec responsio auctori
placuit, quia bene vidit quod peccantes per incontinentiam, minus
peccant quam illi, qui peccant per malitiam et bestialitatem. 
Bestialitas dicitur quando homo tantum assuescit se peccatis et
tantum continuat peccare, quod infatuatur in peccatis, nec
recognoscit, ymo contempnit Deum, sanctos homines et omnes
virtutes.  Iterum auctor sic interrogavit Virgilium: Tu dicis
quod quis potest offendere Deum, offendendo per Caorsam.  Nota
quod hic accipitur Caorsa pro usura, propter quamdam civitatem,
que est in Frantia, que vocatur litteraliter Caturgium,
vulgariter Caorsa, ubi sunt quasi omnes usurarii: omnes faciunt
usuram; et unus fuit ille papa Iohannes, qui fuit ita magnus
usurarius.  Respondens Virgilius auctori dixit: Nota in Phisica
naturali, in secundo libro Phisicorum, quod ibi dicitur, scilicet
quomodo natura suum cursum capit divino intellectu (hoc habetur
in Metaphisica), et quomodo ars ymitatur naturam in quantum
potest (hoc habetur dicto loco, scilicet in secundo Phisicorum). 
Postea recorderis illorum, que dicuntur in Genesi: dicuntur enim
ibi multa; sed inter alia, quod omnes herbe planteque habent in
semetipsis virtutem productivam, etc., similia sibi in specie. 
Usura vero tenet aliam viam, quia pecunia seminata in terra, non
producet pecuniam, etc., et tamen usurarii volunt quod florenus
faciat florenum, corona coronam, ducatus ducatum, nobile generat
nobile; et hoc est contra naturam.  Hiis dictis, paraverunt se ad
discendendum inferius in Infernum.

	|Proemio.~  ^In su la extremit@a d'un'alta ripa.  In
extremitate alte ripe~: hoc est undecimum capitulum huius prime
comedie, idest Inferni, in quo auctor describit totum residuum
Inferni inferioris, ut clare procedat in sequentibus.  Quod
capitulum dividitur in quatuor partes principales.  In quarum
prima retangit materiam precedentem aliqualiter, scilicet
hereticorum.

In secunda, que incipit ibi:

     Figliuolo mio;
     Fili mi, intra illa saxa,

auctor facit generalem distinctionem omnium circulorum Inferni,
ostendendo quomodo in quolibet ponitur aliquod vitium.

In tertia, que incipit ibi:

     E io maiestro;
     Et ego magister,

satis clare movet auctor unam questionem Virgilio circa predictam
materiam.

In quarta, que incipit ibi:

     Anchora un poco; 
     Adhuc unum modicum,

tangit unum aliud dubium circa eamdem materiam ipsi Virgilio.

	|1-3.~  Redeundo ad primam partem, dico quod auctor,
tangendo materiam sequentem, retangit aliqualiter materiam
precedentem.  Fingit quod hic invenit unum aggerem durum et
altum, sive arginem, sive yma[r]ginem, vel limitem, ad denotandum
difficultatem et profunditatem materie pertractande.  |In
extremitate unius alte ripe: quem~ scilicet limitem, |faciebant
magne petre scisse in circulum, venimus super crudeliorem
stipam~: in circulum, quia illi lapides erant circulares et
spirici, sicut omnes circuli ibi positi.  |Stipam~: super
crudeliorem penam.  Notandum hic, sicut dicit Aristotiles, omne
multiplex equivocum, nisi distinguatur, esse principium
ignorantie nostre.  Hoc dico propter illud quod supra dictum est. 
|Stipa~: idest circumdat et firmat.  |Stipa, stia~: idest stet:
et hic neutro horum modorum accipitur Stipa.  Hic, in hoc loco,
stipa est nomen, idest cavea in longobardico ydiomate.  Cavea, in
qua stant capones, et etiam alie aves, dicitur ^stia.  Stia~
igitur est idem quod cavea: sic hic accipitur, quod omnes anime,
que sunt hic, in istis circulis, sunt in ^stia~, idest recluse in
^stia~, sive carcere.  Igitur stipa, idest carcer.  Et sic
exponatur textus: Venimus super crudeliorem stipam, idest
crudeliorem carcerem, vel reclusionem.

	|4-9.  E quivi~: et hic propter horribilem soperchium,
idest excessum fetoris, quem profundus abyssi eicit, adhesimus
retro, ad unum coperculum unius magni avelli, idest sepulchri;
ubi vidi unam scriptam, idest scripturam, que dicebat: Anestasius
Papa.  |Guardo~: nomen civitatis eius, vel cognationis.  |Quem
extraxit Fotinus de via recta~: Fotinus fuit grecus, de civitate
Thessalonica, ad cuius civitatis cives scripsit Apostolus Paulus
epistolam, que intitulatur ad Thessalonicenses.  Et fuit
episcopus Smirne, idest de le Smirne, de qua civitate fuit
Homerus.  Iste Fotinus, episcopus Smirne, fuit homo magne
scientie: cecidit in errorem peximum, et dicebat quod Iesus
Christus fuit filius carnalis Joseph et Virginis Marie, per modum
matrimonii conceptus.  Hic Fotinus traxit papam Anestasium de
fide bona ad hunc errorem: qui, sine consensu cardinalium,
errorem istum, credens bene facere, approbavit.  Anestasius fuit
papa natione Romanus, sedit tempore Teodorici et[c.,] regis
Gothorum, qui cepit Romam tempore Boetii honorabilis.

	|10-12.~  Fetor erat hic: procedebat de valle illa, idest
de Inferno, in quo sunt stercora plurima.  Erat pix bulliens:
erant serpentes putridi.  |Nostrum descendere oportet quod sit
tardum~: ita quod, primo, se assuescat sensus tristi flatui,
idest fetori: demum non oportebit abstinere.  Vult hic dicere
auctor, quod ab assuetis non fit paxio; quoniam si sensus se
assuescit ad istum fetorem, postea non erit curandum.  Dicit quod
hic est retardandum aliquantulum, sicut dixit magister.

	|13-15.~  Et ego sibi: Aliquod compensum, idest
exercitium invenias, ita quod tempus non pertranseat in vanum. 
Qui michi, supple dixit: Inspice quod ad hoc ymaginor.

	|16-18.  Figliuolo meio.  Fili mi~: ista est secunda
pars, in qua auctor facit distinctionem; que distinctio fuit
necessaria, quia aliter materia remanebat valde confusa.  Dicit
igitur: Fili mi, intra illa saxa, cepit postmodum dicere, sunt
tres circulecti, idest parvi circuli, de gradu in gradum, sicut
sunt illi quos tu dimictis.  Ista saxa faciunt circulos rotundos:
istis tres continent in se multos circulos.  Dicit diminutive
propter ordinem rythmorum.  |De gradu in gradum~: idest unus
continetur, et unus est sub alio.

	|19-24.  Tutti~: idest omnes, sunt pleni spiritibus
maledictis.  |Sed ut postea tibi satisfaciat solum visio~, idest
videre, |intende quomodo et quare sunt costricti~: et incipit a
longe ostendere causam.  De omni malitia, que odium in celo
acquirit, idest de omni malo opere quod commictitur, finis est
iniuria, |ingiuria~: idest facit iniuriam fini; et omnis finis
talis, aut violenter, vel fraudulenter, alium contristat, odium
acquirit, scilicet facit hominem odiosum penes Deum; et omnis
finis facit iniuriam [in] aliquem, scilicet vel Deum, vel
hominem, per violentiam, vel per fraudem.

	|25-27.~  Sed quia fraus est malum proprium hominis, plus
displicet Deo, et ideo stant inferius, idest fraudulenti, et
maius dolor eos aggreditur.  Violentia est triplex, idest fit. 
Prima violentia commictitur in Deum; secunda[m] commictit quis in
ipsum: tertia[m] in proximum.  In Deum dupliciter; vel in
personam Dei, vel in res ipsius Dei, que sunt natura et ars: sic
dupliciter [in] seipsum; offendere, vel violentare propriam
personam, vel res proprias, sicut dissipare bona propria:
consimiliter in proximum dupliciter; vel offendere personam
proximi, vel res suas.

	|28-30.~  Violentorum est primus circulus totus; sed quia
violentia infertur tribus personis, in tres girones, idest
circulectos, est distinctus, idest constitutus.

	|31-33.~  Deo, sibi et proximo potest fieri violentia,
dico, idest declaro; ipsis et suis rebus, sicut audies cum
ratione apta.  Modo incipit a violentia, que est minus peccatum;
scilicet ab illa que infertur in proximum; quia non tam graviter
peccat, qui violentat proximum, quam qui violentat Deum, vel
propriam personam.

	|34-39.~  Mors violenta et vulnera dolorosa proximo
inferuntur; et suis rebus, ruine, incendia et collecte dampnose:
odia, omicidia et qu[em]libet, qui male ferit, qui dextruit et
predatur, hos omnes et omnia hec mala tormentat gironus primus,
idest circulus per diversas acies.

	|40-45.~  Modo venit ad violentiam, que infertur ab
homine in propria persona; et dicit: Potest homo habere manum
violentam in seipsum, scilicet semetipsum interficiendo; et in
suis, idest illa dissipando; et ideo in secundo girone oportet
quod peniteat sine utilitate (|sine utilitate, senza prode~, quia
nihil prodest penitere in Inferno) quicumque semetipsum privat de
mundo.  |Biscatia~, idest dissipat et effundit suam facultatem,
et plorat ubi deberet esse iucundus; quia illum, qui dissipat
bona sua, oportet plorare; ubi, si non dissipasset, potuisset
congaudere.

	|46-50.~  Potest etiam inferri violentia in deitatem,
corde negando et blasphemando, idest Deum, et despiciendo naturam
et suam bonitatem.  Ista est tertia species.  Violentia, que
infertur in Deum, est gravior.  |Bonitatem~: idest artem, que
ymitatur in quantum potest; et ideo minor gironus, idest
circulus, sigillat, alias fuggillat, de signo suo, et Sodomam et
Caorsam et despicientes Deum cum eorum loquela.  Qui volunt
dicere sigillat, sicut melius videtur dici, tunc dicunt, sigillat
cum suo sigillo; qui volunt dicere fuggillat, intelligunt, idest
intendunt, quando homo habet silicem, idest durum lapidem, de quo
excutitur ignis cum ferro.  Illud ferrum in Ytalia vocatur
focile; tunc focilare est ignem facere vel excutere.  Quia etiam
natura dicitur filia Dei, ars vero dicitur filia nature, hinc est
quod ars dicitur neptis Dei.  Ergo offendere naturam, sicut
faciunt Sodomite, et offendere artem, sicut faciunt usurarii, est
offendere Deum; quia natura et ars sunt res Dei; una filia,
scilicet natura; alia neptis, scilicet ars.  Caorsa est una
civitas in Gallia, que vulgariter dicitur Caturgium.  In ista
civitate omnes sunt usurarii, et cives faciunt maximas usuras; et
inde auctor denominat usurarios Caorsos.  De illa civitate fuit
Papa Ioannes vigesimus secundus.  Hic trahitur materia
violentorum.

	|51-57.  Col core favella~: modo notandum est, quod
fraus, de qua tractatur admodo, non commictitur sine remorsu
conscientie; [quia] nunquam fit sine deliberatione.  Violentia
autem, sicut fraus, commictitur duobus modis; vel quando tu
decipis unum hominem, cui tu debes esse fidelis naturaliter, quia
omnis homo ex philantropia tenetur esse fidelis suo proximo, ymo
omni homini (philantropia est nomen grecum, idest quedam affectio
humana, procedens a natura; quia omne animal diligit simile
sibi); vel quando tu decipis hominem, cui non solum debes esse
fidelis a natura, sed etiam ex aliqua promissione sibi facta:
quia si tu promictis fidem alicui homini, dupliciter sibi
obligaris; primo, ex naturali amore, secundo, ex promissione sibi
facta.  Modo frangere fidem primo modo dictam est fraus; sed
frangere fidem secundo modo dictam, est duplex fraus, sicut
duplex fides frangitur.  Nunc dicit auctor: |Fraus, a qua omnis
conscientia mordetur~: ipsa, scilicet fraude, potest homo uti cum
illo qui in ipsum confidit, idest cui fidem promisit, et etiam
cum illo fidem non |imbursat~: idest non promisit fidem.  Prima
fraude utuntur illi, qui decipiunt sotios, quibus promiserunt
fidem aliquo modo; sicut qui decipit compatrem, vel dominum suum. 
Secunda fraude utuntur illi, qui decipiunt homines, quibus tamen
non promiserunt aliquid de novo, idest non tenentur ultra debitum
nature.  Ista secunda fraus solummodo videtur occidere, sive
solvere, vinculum amoris procedentis a natura; ideo in circulo
secundo anidatur, idest in nido ponitur; subaudi ponitur.

	|58-60.~  Modo auctor nominat multas species istius prime
fraudis, que sunt ypocrisis, adulatio, incantatio, scilicet ars
magica, falsitas, latrocinium, symonia, lenocinium, baractaria et
similia opera fraudulenta.  |Lordura~: scilicet similes fraudes.

	|61-66.~  Modo loquitur de alia specie falsitatis, que
est duplex; scilicet fraus facta uni homini, cui promisisti fidem
in aliquo modo.  Hic est duplex vinculum: primum est nature, ut
dictum est; secundum est obligationis et promissionis de novo
facte.  Iste duplicatur; amor scilicet nature et promissionis
alio modo se obligat, idest obligat: quem amorem, supple, facit
natura; et ille, qui postmodum adiungitur, de quo fides
spiritualis creatur.  Unde in circulo minori et in inferiori, ubi
est punctus universi, idest punitur, super quem, dicis, sedet,
alias fedet.  Quia tales sunt proditores, ideo puniuntur in illo
loco, ubi sunt maiores pene.

	|67-75.  E io maiestro.  Et ego magister~: ista est
tertia pars huius capituli, ubi auctor movet Virgilio talem
questionem, primo captando benevolentiam cum laudibus; et dicit:
Magister, satis bene et clare procedis: tua ratio est bona, idest
declaratio, et satis bene distinguis istud baratrum, idest
profunditatem, vel voraginem, et periculum quem poss[id]et, idest
quem tenet; quia baratrum tenet et possidet huiusmodi populum
dampnatum.  Hec est questio; sed dic michi: illi de palude
pingui, idest crassa, et quos ducit ventus, idest peccatores
carnales, et quos percutit pluvia, idest gulosos, et illos qui
sibi invicem obviant cum tam asperis linguis, idest avaros et
prodigos, de quibus dictum fuit superius antequam intraremus
civitatem istam muratam, quare non intra civitatem roventem,
idest rubeam, sive ignitam sunt puniti, si Deus habet eos in ira?
et si non habet, scilicet eos in ira, quare sunt ad talem
fog[g]iam, idest modum, et quare substinent talem penam?

	|76-78.  Et egli a me.  Et ipse michi~: subaudi, dixit:
Quare tantum delirat ingenium tuum ab illo quod solet, vel mens
tua alibi intuetur, idest cogitat.  |Delirare~: idest deviare. 
|Delirat~: idest deviat.  Vel dic: Delirat, idest asinizat, nam
grece ^lyros~, asinus latine: et dicitur asinus ab ^a~, quod est
^sine~, et ^synesis~, quod est bona consiliatio; unde asinus,
idest sine bona consiliatione, vel sine bona perceptione, vel
apprehensione.

	|79-81.  Numquid tu rimembras~: idest recordaris illorum
verborum, cum quibus tua Ethica pertractat tres dispositiones,
quas celum non vult, idest tu es magnus philosophus moralis. 
Dicitur Ethica ab ^ethos~ grece, et latine sonat sicut mos, et
^ica~, idest scientia; quia Ethica [est] scientia de moribus. 
Iste tres dispositiones sunt incontinentia, malitia et stulta
bestialitas.

	|82-84.  Macta~; idest stulta.  Et quomodo incontinentia
minus Deum offendit et minorem infamiam acquirit?  Notandum quod
incontinentia commictitur in gustu et tactu, et incontinentia
quasi provenit a natura, saltem a carne et corpore; et ideo
incontinentia est minus peccatum: malitia est proprium malum
hominis, quod non provenit a carne, nec a corpore, sed ab
iniquitate propria hominis: et stulta bestialitas est, quando
homo est ita assuetus in peccando, quod non curat peccare, ymo
peccat sine pudore, sine verecundia.  Peccator, cum in profundum
peccatorum venerit, [con]tempnit, idest Deum et honorem proprium.

	|85-90.~  Si tu bene intueris istam sententiam, et
reduxeris tibi ad mentem, qui sunt illi qui supra, de foris,
substinent penitentiam, tu bene videbis quare ab istis fellis,
idest magnis peccatoribus, sunt partiti, idest divisi, et quare
minus cruciantur et a divina vindicta martellantur, idest
puniuntur.

	|91-93.  O sol~: alias, o solus, qui sanas omnem visionem
turbatam, tu me contentas tantum, idest facis me consolatum,
quando tu solvis, scilicet dubia, quod, non minus quam scire,
dubitare est michi gratum.  Quasi dicat: Tu ita bene solvis dubia
tibi proposita, quod ita gaudeo dubitare, ut, te interrogando,
audiam te ita bene respondendo solvere dubia, sicut scire, idest
sicut michi placet scire.  Illi igitur peccatores, qui cruciantur
extra istam civitatem roggiam, idest rubeam, sive ignitam,
peccaverunt per incontinentiam; sed illi, qui tormentantur intra
civitatem istam, peccaverunt per malitiam et per stultam
bestialitatem.  De peccato malitie et stulta bestialitate
pertractat Aristotiles primo Ethicorum.  Nam stulta bestialitas
opponitur sapientie, saltem prudentie.

	|94-96.  Anchora un poco.  Adhuc modicum retro te volve~:
hec est quarta pars et ultima istius capituli, in qua auctor
facit secundam questionem magistro suo, que est ista: Tu dixisti
quod Caorsa, idest usura, offendit divinam bonitatem; declara me
de hoc.  Adhuc unum modicum te revolve, dixi ego, scilicet
Dantes, et declara, subaudi, ubi dixisti: Caorsa offendit divinam
bonitatem; et |groppum~, idest nodum, solve, idest declara michi,
quia in hoc dubito.

	|97-105.~  Notanda sunt hic aliqua, quorum primum est,
quare natura et ars dicantur res Dei.  Dicit quod natura est
principium motus et quietis, ut vult Aristotiles in principio
secundi Phisicorum.  Et sic potest comprehendi per multa dicta
Aristotilis in pluribus locis, ut duodecimo Methaphisice, secundo
Phisicorum in fine: In universo est dare unum primum principium,
quod est causa omnium motuum et cursuum superiorum: aliter esset
processum in infinitum: quem probat ipse Aristotiles secundo
Phisicorum et etiam secundo Methaphisice.  Hoc primum principium
est Deus, a quo dependet celum et terra, ymo tota natura creata;
que natura capit omnem vim eius nature a Domino Deo, sicut cera
capit impressionem a sigillo; ita quod natura est quasi filia
ipsius Dei, et producta a Deo; quam naturam ars sequitur, quasi
filia nature, quia a natura processit.  Ars, ut vult Aristotiles
sexto Ethicorum, est recta ratio factibilium eorum, scilicet qui
a natura principiantur et non complectitur; sed ars supplet, ubi
natura dimictit.  Natura facit aurum, ars postea depurat, et
facit florenum, ducatum, et nobile, et coronam, etc.  Tunc, sic
ille qui facit contra artem, facit contra naturam, matrem artis,
et qui facit contra naturam, filiam Dei, facit contra Deum, qui
est pater nature.  Ideo notandum quod usurarii non immerito
ponuntur puniri intra civitatem rubeam, idest ignitam.  Idem
dicendum est de Sodoma, quia tam usurarii, quam sodomite,
offendunt Deum.  In secundo Phisicorum dicit Aristotiles, quod
ars ymitatur naturam in quantum potest, sicut discipulus
magistrum.  |Philosophia, dixit michi, intelligenti ipsam notat,
non solum in uno loco, sive in una parte sola~, sed (supple) in
pluribus, quomodo natura suum cursum prehendit, idest accipit a
divino intellectu et a sua arte; et si tu bene tuam Phisicam
notas, tu invenies non post multas cartas, idest in secundo
libro, quod ars vestra, quantum potest, illam, scilicet naturam,
ymitatur, sicut discipulus magistrum: ita quod vestra ars Deo est
quasi neptis.

	|106-111.~  De natura dicitur in primo libro Biblie,
scilicet Genesis, secundo capitulo: Crescite et multiplicamini
super terram, secundum opus nature.  De arte ibidem dixit Deus,
tertio capitulo: In sudore vultus tui vesceris pane tuo.  Ut
conservetur humana species, dedit Deus modum naturalem, scilicet
commixtionem maris et femine.  Ad conservandum vitam, pro cibo
acquirendo, dixit: In sudore vultus, etc.  Ars dat bene esse ipsi
nature, licet natura det arti esse superior.  Licet cum pudore
scribam de Sodoma, quia tam turpe scelus est, quod nedum illud
commictere turpe, sed scribere, loqui, ymo cogitare; sed ad
infamiam tanti sceleris, bonum est talia pertractare.  Qualiter
autem sodomite sequantur cursum nature, clarum est quod non est;
ymo impugnant naturam et contra eam agunt.  Usura vero facit
contra naturam et contra artem: contra naturam patet, quia si
quis seminaret florenos et nobilia in terra bene arata et
cultivata, non nascerentur certe, non pro certo; et tamen
usurarii volunt hoc facere; volunt nempe quod, sicut granum
frumenti in terra seminatum fructificat et multiplicat in multa
grana, ita florenus, vel nobile unum comprestatum, multiplicet et
producat florenos et nobilia.  Hoc non permictit nec ars, nec
natura.  Dicitur enim usura, quasi eris usus.  Si compresto tibi
equum, vel mantellum, licet michi pro uso petere a te aliquid,
quia equus et mantellus sunt res que consumuntur usu; quod non
contigit de pecunia: si compresto tibi nobile, iam non teneris
michi reddere illud nobile, quod tibi comprestavi; sufficit tibi
quod michi reddas consimile, vel ad valorem; et nobile non
consumitur usu.  Et ideo sodomite et usurarii tenent aliam viam a
via nature et artis.  De istis rebus, si tu revocas tibi ad
mentem principium libri Genesis, oportuit accipere suam viam, et
|avanzare~ gentem, idest multiplicari gentem.  Et quia usura viam
aliam tenet, quia vult usura, quod danarius producat danarium et
multiplicet, etc.; per se naturam, per suam sequacem, idest
artem, despicit, postea quam in aliud ponit spem, idest alio modo
procedit.

	|112-115.  Sed admodum sequere me~: iam describit tempus
per stellas.  Vult dicere quod fit dies.  |Quia ire michi
placet~: et pisces [qui] sunt signum in quo stat Sol de mense
februarii, |guizzant~: idest se movent, idest currunt, super
orizzontam; et currus, idest Ursa maior, totus supra Torum, idest
ventum meridionalem, iacet.  |Et balzo~: idest passus per quem
debebant intrare.  |Et illac et ibi descenditur~: idest ibi est
locus, per quem nos descendemus.  |Orizonta~: est circulus, ubi
incipit visus videre res oriri; circulus iocundus, qui cingit
totum spatium quod homo potest videre.  Currus super Torum,
quando vertitur versus occidens.  Orizonta interpretatur terminus
visus.  Tunc sol exibat de Piscibus et de signo Piscium, et
intrabat Arietem.  Res naturales et etiam artificiales
subiiciuntur n[onn]ullis periculis: usura non sic: si pluat, si
ningit, si sit pulchrum tempus, si sit tempestas in mari, si sit
tranquillitas, omni tempore, omni hora, omni modo, omni via, vult
usurarius acquirere et multiplicare, etc.; quod est contra
naturam et artem.
