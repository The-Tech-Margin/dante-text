	|SUMMARIUM.~  In isto vicesimoquarto capitulo, quod
incipit: ^Nec dicere iter~, etc., auctor prosequitur materiam
gulosorum.  Primo tamen auctor interrogat istum Foresem, cum quo
diu fuit locutus, de una sua sorore nomine Piccarda.  Et quia
auctor interrogaverat eum, si ibi erant aliqui digni fama, ille
nominavit multos, qui fuerunt involuti in vitio gule.  Nominavit,
primo, Bonagiuntam de Lucca; postea nominavit papam Martinum de
Torso, qui tam libenter comedebat anguillas de lacu Bulseni, in
vino vernacino suffocatas.  Sed ille de Lucca, scilicet
Bonagiunta, predixit auctori, quomodo ipse debebat esse
philocaptus de una puella de Lucca, que fuit vocata Pargolecta. 
Tunc Dantes laudavit istum Bonagiuntam multum, quia ipse fuerat
pulcher dictator in rithymis vulgaribus.  Et tunc ille,
recognoscens Dantem, dixit: Nunc video illum hic qui novos
rithymos invenit, quando composuit cantilenam que incipit, Donne,
ch'avete intelletto d'amore; in latino, Domine, que habetis
intellectum amoris, vel de amore.  Tunc auctor dixit, quomodo
ipse sic componebat, sicut amor sibi dictabat et cetera.  Iterum
Foresis, loquens auctori, predixit sibi multa futura in civitate
Florentie, et maxime Foresis prophetabat de suo germano domino
Cursio de Donatis.  Demum dixit Danti: Perdo tempus, tecum
loquendo; ideo vale, quia volo ire ad arborem.  Et sic recessit
currendo.  Et sic auctor, lente incedendo, invenit unam aliam
arborem, similem prime, et multas gentes, respicientes ad illam,
elevando faciem in altum versus arborem, sicut pueri voluntarii
de aliqua re sepe faciunt; tamen iste gentes nullum habent
responsum.  Et tunc auctor audivit unam vocem inter arboris ramos
dicentem: Transite ultra, et nolite appropinquare ad hanc
arborem; lignum unum est ulterius, quod Eva momordit.  Iterum
audivit dici: Mementote maledictorum, idest Centaurorum, in
nubibus genitorum, qui cum fuerunt bene saturati, induxerunt
Theseum ad prelium.  Mementote Hebreorum, qui cum Gedeon iverunt
ita molle, quod Gedeon renuit societatem eorum.  Et sic, dicit
auctor, transeundo, audivimus culpas gule, propter quam lucra
illicita fiunt multa.  Demum auctor dicit, quomodo venit unus
angelus ad purgandum eum a vitio gule, sicut in quolibet circulo
venit unus angelus, qui purgavit ipsum de vitio, quod in illo
circulo punitur.  Et tunc fuit cantatum, Beati qui tantum
illuminantur a gratia divina, quod amor gustus in pectore eos
non consumit. 

	|Proemio.~  ^Nec dicere iter, nec iter dicere magis
lentum.  N@e 'l dir l'andar, n@e l'andar pi lento~: istud est
vicesimumquartum capitulum huius Purgatorii, in quo auctor
materiam gulosorum prosequitur et purgationis eorum; quod
dividitur in quatuor partes.  In quarum prima iste Foresis
nominat ipsi auctori aliquos notabiles viros, qui fuerunt gulosi.

In secunda parte, que incipit ibi: 

     Sed sicut facit qui respicit; 
     Ma come fa chi guarda, 

introducitur unus istorum spirituum in speciali, qui commendat
auctorem de sui eloquentia et nominat aliquos alios eloquentes. 

In tertia parte, que incipit ibi: 

     Et sicut homo qui propter succussare; 
     E come l'uomo che de troctare, 

auctor invenit unam aliam arborem, que est etiam ad penam
gulosorum. 

In quarta, que incipit ibi: 

     Et quando ante nos; 
     E quando innanti a nui, 

Foresis dicit sibi aliqua futura circa civitatem Florentinam;
ponendo etiam quomodo fuit purgatus ab angelo a vitio gule, et
fuit abrasum sextum peccatum de fronte sua. 

	|1-3.~  Primo igitur auctor continuat dicta dicendis,
dicens: Nec dicere istorum impediebat iter, nec iter impediebat
dicere, idest locutionem.  Quasi se[m]pe[r] accidit, quod
ambulantes, qui loquuntur, fastidiuntur in loquela propter iter. 
Sed hic hoc evenit, quod unum non impediebat reliquum.  Ideo
dicit textus: Nec dicere iter, nec iter dicere magis faciebat
lentum, sed ratiocinando ibamus fortiter, sicut navis impulsa a
bono vento, idest ingenium a bona affectione. 

	|4-6.~  Et umbre, que apparebant smorte, idest pallide,
res squallide, propter foveas, idest concavitates, oculorum
admirationem trahebant de me, de meo vivere accorte, idest
perpense, sive accorte, postquam viderunt me fore vivem, idest
non vitiatum in vitio gule.  Nam gulosi multum admirantur quando
vident inter se aliquem sobrium vel temperatum.  |Rimorte~, vel
^smorte~: quia erant resolute fame et siti. 

	|7-9.~  Et ego, continuando meum sermonem (quia [du]dum
loquebatur cum Forese), dixi: Ipsa vadit, scilicet anima Statii,
forsan plus tarda, idest tardius movetur, quam faceret, propter
alterius causam.  Idest: citius iret ad celum, sed nostri
contemplatione vadit tardius. 

	|10-12.~  Modo auctor petit duo a Forese.  Duo: primum
est, quid est de Piccarda; secundum, si aliquis, inter illos
spiritus, dignus nota et memoria. 

	Nota hic quod iste Foresis nobilis homo, qui fuit de
Donatis, habebat unam suam sororem nomine Piccardam, pulcherrimam
et honestissimam: quod est valde laudabile in muliere, qui[a]
raro raperiuntur ista duo in muliere, scilicet pulchritudo et
honestas.  Unde dicit Ovidius: Rara est concordia pulchritudinis
atque pudicitie.  Et Virgilius: Gratior pulchro veniens in
corpore virtus.  Ista dum esset puella et tenella, intravit
monasterium Sancte Clare et facta est monialis.  Sed quia hoc non
placuit Foresi nec suo fratri domino Cursio de Donatis, qui ambo
fuerunt germani istius Piccarde, ideo ipsi duo iverunt ad
monasterium, et confractis portis extraxerunt eam vi de
monasterio, et dederunt eam in uxorem viro nobili de civitate
Florentie, invite ex parte istius Piccarde, de qua dicit Foresis
quod nescivit distinguere aut cognoscere, si fuit pulchrior quam
honesta, vel honestior quam pulchra.  Dicit tamen quod ipsa est
in celo ubi triumphat.  Est premium triumphantium et vincentium. 
In ista [vita] preliata fuerat cum vitiis et vicerat.  Sed dic
michi, si tu scis, ubi est Piccarda (nomen proprium est): dic
michi si ego [video] notandum personam, idest nota, sive fama
[dignam], intra istam gentem que sic me respicit.   

	|13-15.~  Nunc respondet Foresis auctori, dicens: Mea
soror, que inter pulchram et bonam nescio in quo maior foret,
triumphat leta in alto olimpo, idest celo empireo, iam de sua
corona. 

	|16-18.~  Sic dixit primo.  Et postea, supple dixit: Hic,
idest in isto loco, non vetatur, idest prohibetur, nominare
quemlibet, postquam est ita modica, idest macilenta, vel macra,
nostra apparentia ultra propter dietam.  Et dum dixit, |Hic non
vetatur nominare quemlibet~, vult dicere, quod sine offensione
quilibet illorum potest manifestari.  Etiam si vellent se
occultari, non possent propter macritudinem evenientem propter
dietam, idest famem, et famem et sitim.  Quasi dicat: Pena nostra
indicat culpam. 

	|19-24.~  Modo incipit nominare quosdam.  Et primo
nominat Bonagiuntam.  Hic Bonagiunta fuit civis Luccanus, valde
gulosus, dictator in rithymis.  Secundo, ponit Papam Martinum,
qui fuit de Frantia, de Torso.  Fuit bene gulosus.  Dum ipse
teneret romanam curiam apud Viterbium, civitatem in Patrimonio,
ipse faciebat emi anguillas de lacu Bulseni, (lacus sic vocatur),
in cuius aqua capiuntur pulcherrime anguille, et faciebat eas
vivas decoriari, demum suffocari in vernaccia, sive in vino
vernacino, et tunc faciebat assari: erant optime ad manducandum. 
Nota, quod, sicut dicunt aliqui, si anguille suffocantur in vino,
et homo ebriosus bibit tale vinum, in quo suffocate sunt
anguille, nunquam ulterius vult sentire vinum.  Isto [modo eum]
nominavit iste Foresis et nemo dedignabatur nominari.  Iterum
nominavit Ubaldinum (nomen proprium est) de la Pila, et
Bonifacium (etiam nomen proprium), qui fuit archiepiscopus
Ravenne.  Nota quod archiepiscopus Ravenne non portat baculum
pastoralem sic in summitate retortum, sicut faciunt alii
archiepiscopi et episcopi: sed suus baculus pastoralis stat in
summitate sicut roccum.  Roccum est unus schaccus ad ludendum in
tabulecio schaccorum, etc.  Tunc ad textum sic. 

	Iste, et monstravit cum digito, est Bonagiunta de Lucca;
et illa facies ultra eum, plusquam alie trapunta, idest
macilenta, habuit Sanctam Ecclesiam in suis brachiis: fuit Papa,
scilicet Martinus; de Torso fuit, idest de terra sic dicta in
Frantia; et purgat pro ieiunio anguillas Bulseni, idest laci
illius, et vernacciam, in quam scilicet faciebat eas suffocari. 
Vernaccia est species vini sic dicti. 

	|25-27.~  Multos alios nominavit unum post alium; et
denominando apparebant omnes contenti, ita quod propter hoc non
vidi unum actum [brunum]: idest, non vidi aliquem ex eis in facie
turbari. 

	|28-30.~  Vidi propter famem in vacuum uti dentibus
Ubaldinum de la Pila (iste fuit frater cardinalis Octaviani de
Ubaldinis, de quo fuit superius sepe, de la Pila.  Castrum est in
alpibus.  Iste fuit ita gulosus, quod factis et preparatis
epulis, sicut ipse volebat, dicebat: Bene stat, sed oportet
habere excellentem saporem), et Bonifacium, qui multos
pasturavit; idest, ut pastor rexit cum rocco multas gentes. 
Aliqui dicunt, quod iste Bonifacius fuit filius istius Ubaldini,
et fuit pulcherrimus lusor ad schaccos.  Sed, ut vidi in una
Cronica de Ravenna, iste Bonifacius fuit francigena. 

	|31-33.~  Vidi dominum Marchesem (nomen proprium), qui
habuit spatium, idest tempus, iam bibendi in Forlivio cum minori
|secchezza~, idest siccitate; et fuit talis, scilicet sitis, quod
nunquam sensit se saturnam, idest saturum.  Idest fuit dominus
civitatis forliviensis, civitatis Romandiole provintie.  Iste
fuit pater domine Lete, que genuit dominum Bernardinum de
Polenta.  Iste fuit magnus potator vini.  Ipse semel interrogavit
quemdam servum suum, dicens: Quid dicunt homines de me? qualis
fame sum apud homines?  Cui respondens servus, dixit: O Domine,
homines dicunt quod vos estis nobilis et prudens, etc.  Dixit
ipse iterum servo: Dic michi veritatem: quid dicunt homines de
me?  Cui respondens servus, dixit: Ex quo vultis, dicam
veritatem: ipsi homines dicunt quod vos estis maximus potator
vini.  Tunc dixit ipse: Ipse homines dicunt verum; sed ipsi
deberent etiam dici, quod ego semper sitio: sic est de facto,
quod continue sitio. 

	|34-36.  Sed sicut facit.  Ma come fa~: ista est secunda
pars huius capituli, in qua introducitur unus istorum spirituum,
qui commendat auctorem.  Iste fuit Bonagiunta de Lucca, de quo
supra tactum est.  Hic commendat auctorem de eloquentia. 

	Sed sicut facit, qui respicit, idest multos, et postmodum
appretiat, idest magis attendit plus unum quam alterum; sic,
scilicet feci, ego illum de Luca, qui apparebat de me habere
notitiam. 

	|37-39.~  Ipse murmurabat: Nescio que gens uccat; idest,
venit (vocabulum regniculum est, scilicet regni Cicilie, scilicet
uccare, idest venire.  Vel dicas: Uccat, idest rithymat, quia est
uccare rithymatice loqui).  Sentiebam ego ubi ipse sentiebat
plagam, idest prope arborem (littera difficilis) iustitie, que
sic eos spilliceat, idest expilat, cruciat, vel macilentat,
idest facit macilentos propter iustitiam.  Odor, procedens ab
arbore, cruciat istos gulosos, quia incitat in eis appetitum. 
Vel dicas: Ubi ipse sentiebat plagam, idest in gula, ubi
sentiebat famem.  Vel: In gula murmurabat, ubi gustus sentiebat
famem, et plagam, sive vulnus, sive penam, famis; ideo non
poterat loqui, quia nihil remanserat humoris. 

	|40-45.~  O anima, dixi ego, que appares ita cupida
loquendi mecum, fac sic quod ego te intelligam, et te et me cum
tuo sermone, sive |parlare~, appaghes, idest quietes, sive
contentum facias.   Aliqui dicunt quod iste Bonagiunta fuit pater
illius puelle, que vocabatur Pargolecta, de qua Dantes post
mortem Beatricis amasie sue prime, fuit philocaptus: aliqui
dicunt quod patruus; saltem, consanguineus suus.  Non est magna
cura.  Sed proculdubio iste Bonagiunta prophetavit Danti, quomodo
una puella erit causa, quod ipse habeat complacentiam de civitate
Luccana, licet ipse Dantes multa mala dixerit in vicesimosecundo
capitulo Inferni de ea, ubi dixit quod civitas Luccana erat plena
baracteriis.  Ideo dicit Bonagiunta: Femina est nata, sed adhuc
puella, et non portat adhuc bendam, idest velum, idest non portat
caput coopertum cum aliqua binda, velo scilicet, dixit ipse,
scilicet Bonagiunta, ad me, scilicet Dantem, que faciet tibi
placere meam civitatem, quamquam homo, idest tu, illud
reprehendat, idest reprehendisti, etc. 

	|46-48.~  Tu recedes cum isto previdere; et si in meo
murmurare apprehendisti errorem, declarabunt te adhuc, scilicet
in futurum, res vere; idest, effectus declarabunt illa, que forte
modo non intelligis clare. 

	|49-51.~  Modo auctor dicit, quod Bonagiunta petit ab
auctore de ipso Dante.  Hoc facit, quia laus in ore proprio
sordescit et etiam, quia in presentia hominis laudare ipsum esset
quedam species adulationis: ideo fingit auctor quod Bonagiunta
non cognoscat auctorem.  Nota quod Dantes fecit unam pulchram
cantilenam amoris pro Beatrice, prima sua amasia, que incipiebat:
^Donne, ch'avete intelletto d'amore~, idest, Domine, que habetis
intellectum amoris.  Ideo iste Bonagiunta, qui scivit in vita
talem cantilenam, interrogabat Dantem, si ipse esset ille qui
talem cantilenam fecerat, dicens: Sed dic, si ego video hic
illum qui foras traxit novos rithymos, incipiendo: Domine, idest
femine, sive mulieres, que habetis intellectum amoris. 

	|52-54.~  Huic respondet auctor, dicens: Et ego ad eum:
Ego sum unus, qui, quando amor me spirat, noto, et illum modum,
quem dictat intus, vado significando.  Idest: amor inspirat et
inflammat me intus ad dicendum in rithymis; et tunc illud pono
exterius in scriptis, quod intus concepi ex amore. 

	|55-57.~  Bonagiunta laudat multum responsum auctoris
dicens: O frater, nunc video, dixit ipse, nodum, idest ligaturam,
qui retinuit Notarium, idest Iacobum de Aretio, dictum Notarium
propter excellentiam artis notarie, quam optime habuit (fuit
optimus notarius), et Guictonem (nomen proprium), et me, retinuit
citra stilum dulcem novum clavum.  Isti tres fuerunt boni
dictatores in rithymis ytalici ydiomatis.  Clavus figit quando
oportet rem bene firmare. 

	|58-60.~  Ego video bene, quomodo vestre penne, idest
optime fantasie, vadunt retro dictatorem.  Aliqui dicunt hic,
quod per dictatorem auctor intellexit Tullium; aliqui dicunt,
Petrum de Vineis: qui non bene dicunt.  Per dictatorem intelligit
hic auctor amorem, sine quo nullus bene dictat dicta amoris. 
Quando quis dicebat domino Francisco Petrarce: Fac unam
cantilenam pulchram de amore; tunc ipse respondens dixit: Fac ut
capiar amore de novo, sicut dum fui de Laurecta; tunc vero faciam
quid queris.  Volens iste Foresis complacere auctori, dicens,
quod in stilo materno dixit optime; quod non evenit illis tribus,
Notario, Guictoni et ipsi Foresi.  Et quia aliqui dicunt: Ille
dixit melius quam Dantes, etc., Foresis dicit, quod nemo dixit,
nedum melius Dante, sed etiam nec ita bene. 

	|61-63.~  Et qui plus ad respiciendum ultra se mictit,
sive ponit, non videt plus, idest non cognoscit, ad uno ad alium
stilum.   Idest qui vult iudicare quod aliquis dixerit melius,
nescit quid dicit, idest non novit materiam stili, nec
differentiam unius stili ab alio; non novit quis melius dixerit. 
Hiis dictis, tacuit, sicut faciunt illi qui sunt contenti de
dictis.  Et quasi contentus tacuit. 

	|64-69.~  Modo auctor per quamdam comparationem ponit
recessum istarum umbrarum a se et suis ducibus.  Grues aves
sunt, que habitant prope Nilum, flumen in Egypto, quod fluit per
Cayrum et venit Alexandriam.  Tempore yemali, aliquando, volantes
per aierem, faciunt unam rigam, sive lineam, sive aciem: postea
volant valde festine, euntes sicut unum filum.  Sic iste, que
erant hic, volverunt faciem, et sic passum suum euntes valde
velociter, cum qui[a] erant macre sive macilente, non onerate
carne, cum etiam cupiebant ire velociter.  Sicut aves, idest
grues, que yemant, idest yeme stant, versus Nilum, idest in
Egypto, ubi est valde calida habitatio, aliquando de se faciunt
aciem, idest ordinate volant una post aliam, postea volant magis
festinanter; sic tota gens, que erat ibi, volvendo visum
festinavit suum passum, et propter macredinem [et] propter
voluntatem levis. 

	|70-75.  Et sicut homo, qui propter succussare.  Et come
l'uomo che de trottare~: ista est tertia pars huius capituli, in
qua introducitur Foresis, vaticinans multa circa civitatem
florentinam; et describit auctor dispositionem et modum ipsius
Foresis, et hic fecit et dixit per quamdam comparationem sic.  Et
sicut homo, qui propter succussare, idest troctare, est lassus,
idest fessus, permictit ire, idest transire, ante sotios, et
ipse passeggiat, idest passim vadit, sive lento passu incedit,
quousque sfogetur, idest restauretur, repercussio ventris, idest
quousque possit reassumere modicum anhelitum, iam fessum propter
velox iter; sic permisit, scilicet Foresis, transire sanctam
gregem, idest multitudinem illarum animarum, et retro mecum
veniebat dicendo: Quando erit quando ego te revideam? 

	|76-81.~  Modo auctor Foresi, quasi dicens: Tu non es
revisurus me, nisi quando moriar; sed nescio quanto tempore adhuc
vivam: non cito ita veniet mors mea, quin ego velim ipsam citius
venire; quia civitas mea, in qua natus sum, omni die fit peior,
et homines coctidie efficiuntur peiores.  Nemo se corrigit et
semper ad peiora disponitur.  Sic dicunt sapientes, videntes
propriam patriam semper de malo in peius disponi: dicunt, quod
vellent mori, ne viderunt tota mala. 

	Nescio, respondi ego, quanto, scilicet tempore, ego
vivam; sed iam non erit reditus meus tam citus, idest festinus,
quod ego non sim cum voluntate prius ad ripam: idest non ita
parum tardabitur mors mea, quod non michi videatur nimis tardare. 
Quasi dicat: Vellem iam mori.  Et assignat causam huius
voluntatis.  Ex eo quia locus, ubi ego ad vivendum positus, idest
civitas florentina, fui, de die in diem plus de bono expulpatur,
idest expoliatur, et ad tristem ruinam videtur, idest apparet,
dispositus.  Hoc dicit auctor propter illa mala, que evenerunt
inter partes albam et nigram. 

	|82-87.~  Nunc vaticinatur Foresis de fratre suo carnali,
et de domino Cursio de Donatis, qui in millesimo ducentesimonono
fuit causa destructionis partis [albe] civitatis Florentine.  Hic
dominus Cursius, favore Karoli Sineterra, retinebat Florentiam:
et cum parte nigra, tunc Florentia, expulsit de Florentia partem
albam; et [contraxit] parentelam et affinitatem cum Uguccione
(nomen proprium est) de Fagiola, uno castro sic dicto in finibus
Romandiole, qui erat dominus civitatis Pisarum: propter quod in
civitate Florentina inceperunt pullulare murmurationes de ipso. 
Aliqui dicunt, quod ipse dominus Cursius vult omnia pro se.  Alii
dicebant: Iste vult tyrampnizare patriam.  Breviter, una die
factus est tumultus in civitate ad arma, et iverunt omnes ad
domum istius Cursii.  Ipse conduxit stipendiarios, qui ipsum
defendebant: et interdum ipse expectabat succursum de Pisis ab
Uguccione de Fagiola, domino Pisarum.  Non venit sibi succursus
bona hora, unde oportuit ipsum fugere de civitate.  Populus
insequebatur ipsum.  Tandem, timens capi et interfici atrociter,
permisit se quasi cadere de equo, et remansit unus pes in staffa,
corpus vero erat ad terram.  Equus currens traxit eum diu et per
longum spatium, et sic mortuus est.  Fuit sepultus in uno
monasterio Sancti Salvi in valle Arni, fluvii sic dicti, ubi de
eo remansit perpetua infamia, ex eo quod volebat reducere
civitatem Florentie ad tyrampnidem. 

	Or vade, dixit ipse, scilicet Foresis, michi Danti, quia
illum, qui de hoc maiorem culpam habet, idest qui tanti mali
causa est video, a cauda unius bestie tractum, idest equi,
versus vallem, scilicet Arni, fluvii sic dicti, ubi nunquam
exculpatur, idest nunquam erit sine culpa et infamia: Vel dic:
versus vallem, scilicet Inferni, ubi semper cruciabatur. 

	Bestia ad omnem passum vadit magis festinanter, crescendo
semper, quousque ipsa percutit, et dimictit corpus viliter
destructum. 

	|88-90.~  Non habent multum volvere iste rote, et direxit
oculos ad celum, idest non tardabitur diu, quod tibi erit clarum
id quod meum dicere ulterius declarare non potest, scilicet pro
presenti. 

	|91-93.~  Tu remaneas ammodo, quia tempus est carum in
isto regno; ita quod ego perdo nimis, veniendo tecum ita pariter,
idest pari passu. 

	|94-99.~  Modo per comparationem describit auctor
recessum Foresis a se auctore.  Qualis, idest qualiter, exit
aliquando de |galoppo~, idest velociter, alios precedens, miles
de acie, qui equitet, et vadit ut faciat sibi honorem de primo
|intoppo~, de prima obviatione inimicorum; talis, idest taliter
recessit a nobis cum maioribus valchis, idest transitibus, sive
velocioribus passibus: et ego remansi in via cum illis duobus,
qui fuerunt mundi ita grandes marescalchi, quia cognoverunt
naturam omnium animarum et omnium rerum. 

	|100-105.  Et quando ante nos.  E quando innanti nui~:
hec est quarta pars huius capituli in qua et ubi auctor describit
secundam arborem eiusdem nature cum supradicta.  Sed dicit primo,
quod ipse respexit Foresem currentem, dicens: Et quando ante nos
ita precesserat, scilicet Foresis, idest intraverat, quod oculi
mei fecerunt se apud eum sequaces, idest respexi eum cum oculis
meis, sicut mens prima verba sua (quia sicut cum oculis
intuebatur illum euntem, sic mens auctoris ipsius cogitabat verba
illius), apparuerunt michi rami gravidi, idest pregnantes, vel
pleni, unius alterius, arboris supple, et vivaces alterius pomi,
et non multum lontani, idest longinqui, et eram solum tunc
conversus ad aliam partem.  Arbor erat satis vicina, sed non
videram adhuc eam, quia solum nunc volveram faciem meam ad ipsam. 
Vult dicere, quod satis cito apparuerunt sibi rami. 

	|106-111.~  Vidi gentem sub ipsa elevare manum, et
clamare nescio quid versus frondes, quasi avidi pueruli et vani,
idest famelici (avidi pueruli famescentes, clamant pro cibo; sic
faciunt gulosi; clamant hinc inde, quousque habeant quod
appetunt, et aliquando [negatur] puerulis sic clamantibus; ita
faciebat illa arbor, quia nulli prebet poma sua), qui precantur
et precatus non respondet; sed ut faciat bene voluntatem acutam,
tenet eorum altum desiderium, idest non abscondit. 

	|112-114.~  Postea recessit, scilicet gens, tamquam
|ricreduta~, idest repressa, confusa, non exaudita; et nos
venimus ad grandem arborem illam, que tot preces et lacrymas
refutat, quia non exaudit voces nec lacrymas. 

	|115-117.~  Nunc vaniat auctor, quod veniat una vox de
arbore, que ostendit effectum peximum gule.  Et primo dat bonum
consilium, addens quod superius, scilicet in Paradiso terrestri,
est una arbor, de cuius fructu comedit Eva.  Propter esum totum
genus humanum fuit dampnatum, et ista arbor venit ab illa, ad
quam extendit manum Eva.  Vult tacite dicere illa vox: Si vis
videre quam malum est peccatum gule, considera quod propter
peccatum gule Eve totum genus humanum dampnatum est.  Transeatis
ultra, nec vos appropinquetis; lignum est magis super, quod Eva
momordit: ista plancta evulsa est ab illa. 

	|118-120.~  Ita inter frascas, idest arbores, idest
ramos, sive frondes, nescio quis dicebat: ex quo Virgilius et
Statius et ego restricti ibamus a latere, unde elevatur, idest
unde poma colliguntur. 

	|121-126.~  Modo ponuntur due hystorie, quarum una est de
Centhauris, qui fuerunt geniti in nubibus.  Isti Centhauri, de
quibus dictum fuit superius in Inferno, capitulo duodecimo,
fuerunt invitati ad nuptias Perithoi, et interfuerunt; et
interfuit etiam Theseus, sotius Perithoi: qui Centhauri cum
fuerunt bene satiati et inebriati, voluerunt capere sponsam; cum
quibus preliatus est Theseus, et vicit illos et fugavit. 
Consimile accidit sepe, quando homines sunt bene pasti et ebrii:
incipiunt loqui mala verba, et a malis verbis procedunt sepe et
commictuntur homicidia.  Isti Centhauri sunt geniti in nubibus. 
Nam nubes est velox, et isti ita semper sunt veloces ad
effundendum sanguinem, ad depredandum, quia sunt semiequi usque
ad pectus, et semihomines a pectoribus supra.  Nubes sepe
resolvitur, et ex parvo vento vel sole; ita coctidie homines
armorem et stipendarii.  Auditur: Talis homo armorum interfectus
est.  Alio die dicitur de alio stipendiario.  Isti Centhauri
propter peccatum gule voluerunt rapere uxorem Perithoi. 

	Alia hystoria est de Hebreis.  Quodam tempore, dum
regebatur populus Israel per Iudices, Madianite insurrexerunt
contra populum Israel.  Volens Deus liberare populum Israel de
manibus Madianitarum, vocavit Deus Gedeon, alio nomine Gepte, et
misit eum contra Madianitas; et congregavit magnam multitudinem
populi ad eundum.  Dicit autem Deus Gedeoni: Nolo quod habeas
tantam multitudinem: duc istum populum, qui sitit, ad fluvium:
illos, qui bibent cum manibus lambendo, sicut faciunt canes,
tecum duces; alios autem non.  Tales, qui sic biberunt, fuerunt
solum tercenti; alii posuerunt os suum in fluvio: et cum illis
tercentis Gedeon obtinuit victoriam; alii autem non fuerunt
admissi ad tantam gloriam victorie.  Vox illa, que audiebatur
inter frondes arboris, adhuc dicebat hec verba: Recordemini,
dicebat, maledictorum, scilicet Centhaurorum, in nubibus
formatorum, quod saturatos Theseus pugnare fecit cum duplicatis
pectoribus (sic dicuntur, quia in pectoribus eorum sunt consortes
due nature, scilicet humana et equina); et Hebreorum, supple
recordemini, qui ad bibendum se monstrarunt molles, ex quo, idest
propter quod, non habuit Gedeon sotios, quando versus Madian
descendit colles. 

	|127-129.~  Ita adherentes uni ymarginum, idest
extremitatum, transivimus audiendo culpas gule, secuta quas
fuerunt misera lucra, idest que processerunt a peximis lucris. 

	|130-132.~  Postea, dilatati per stratam solam, idest
solitariam, bene mille passus et plures nos portarunt ultra,
contemplando quemlibet nostrum sine verbo. 

	|133-135.~  Ecce angelus venit ad docendum viam, et ad
abradendum sextum peccatum de fronte auctoris, quia etiam
purgavit eum a peccato gule.  Quid itis cogitando ita vos soli
tres? subita vox dixit.  Unde me excussi, sicut faciunt bestie
pavefacte, |spaventate~, idest territe et indomite. 

	|136-141.~  Et erexi caput, ut viderem quis esset, et
unquam non visa in fornace sunt vitra vel metalla ita lucentia
et rubea, sicut ego vidi unum qui dicebat: Si vobis placet
ascendere sursum, convenit, idest oportet, vos vertere: hac itur,
vadunt supple illi, qui volunt ire pro pace. 

	|142-144.~  Aspectus suus michi visum abstulerat; idest
obfuscaverat, vel adumbraverat, oculos meos: ex quo, idest
propter quod, ego me volvi retro ad meos doctores, sicut homo qui
vadit secundum quod ipse auscultat. 

	|145-154.~  Multum laborat hic auctor, fingendo, quia
intendit venire ad unam mirabilem fictionem in capitulo sequenti,
quod est fortius capitulum quasi totius libri; et dicit quod non
potuit tollerare aspectum istius, scilicet angeli, tam lucentis. 

	Modo per comparationem pulchram ponit quomodo angelus
abrasit sextum peccatum.  Zephyrus est ventus veniens ab
occidente suavi, qui facit pullulare odorem, quia movet flores. 
Et qualis annuntiatrix alborum, aura de mense maii, scilicet
Zephyrus ventus, movetur et odorificat, tota pregnans, idest
repleta, pinguefacta, ab herba et a floribus; talem michi sensi
unum ventum dare per mediam frontem, et bene sensi moveri plumam,
idest pennam angeli, que fecit sentire me ambrosie umbram
(ambrosia est herba, a qua emanat magnus odor).  Et sensi dicere:
Beati quos allumat tantum gratie, quod amor gustus in pectore
ipsorum nimium desiderium [non firmat], esuriendo semper quantum
est iustum, idest debitum, conveniens et honestum.  Amor gustus
est naturalis; dum homo excedit debitum, nimis commensat. Non
