	|SUMMARIUM.~  CANTUS SEXTUS, ^in quo tractat de eisdem
rogantibus eos peccatores pro eis: et postquam discesserunt ab
eis invenerunt quemdam mantuanum civem vocatum Sordellum qui
veneratus est eos; et propter hoc dicit Dantes multa contra totam
Italiam et civitatem Florentiae.~

	|Proemio.~  ^Quando si parte il giuoco della zara.~ 
Postquam in superiori capitulo proxime praecedenti poeta noster
tractavit et determinavit de quarta specie tardorum ad
poenitentiam praeventorum morte violenta; nunc consequenter in
isto VI capitulo immoratur adhuc in eadem materia: et praesens
pulcerrimum capitulum potest dividi in quatuor partes generales. 
In prima quarum poeta transcurrenter perstringit aliquot istorum
spirituum violenter interfectorum.  In secunda discutit unam
quaestionem, quae oritur circa materiam pertractatam, et
introducit in speciali unum singularem spiritum conterraneum
Virgilii ad loquendum secum, ibi: ^Io cominciai.~  In tertia
facit unam digressionem, in qua facit unam invectivam contra
Italiam, et principales autores desolationis eius, ibi: ^Ahi
serva Italia.~  In quarta et ultima facit unam invectivam
specialem contra Florentiam patriam suam, ibi: ^Firenze mia.~  

	|1-12.~  Ad primum veniens dico quod poeta breviter
percurrit quosdam de numero praedictorum, sed primo praemittit
dispositionem illius multitudinis erga se, et sui erga illos per
unam comparationem pulcram, quae, quia clara est, ut tota die
experientia docet, nota quantum sit propria.  Sicut enim victorem
in ludo azardi, multi circumdant alii a fronte, alii a tergo, et
alii ad dextram, et alii ad sinistram, et rogant singuli eum, ut
det eis de evictione; ipse autem non remoratur, sed continuo
eundo porrigit manum isti et illi, et ita paulatim exonerat se a
pressura; ita nunc poeta noster in ista turba maxima victor
vitiorum ditatus divina gratia, qua isti indigebant, promittebat
uni dare preces, alteri eleemosinam, alteri commendare ipsum
suis, alteri se facere mentionem de eo, et continuo ibat, ne
expenderet tempus in istis, secundum quod praeceperat sibi
Virgilius, quia nimis habuisset facere si voluisset satisfacere
omnibus istis mortuis implorantibus suffragia animarum vel famam
ab eo; ideo nominat solum aliquos paucos.  Ad literam ergo: dicit
poeta: |Colui che perde se riman dolente~, quia exposuit suum
fortunae, |quando si parte il giuoco della zara~, et dicit:
|ripetendo le volte, e tristo impara~; si tamen discere potest
aliquid in ea arte, in qua magni magistri sunt semper mendici:
quare hic non intendo dare doctrinam huius artis, tum quia sum
penitus ignarus eius, tum quia nulla pestis est perniciosior in
mundo.  Nullum est enim enorme maleficium, quod lusor faciliter
non faciat, sicut furtum, mendacium, periurium, proditionem etc.;
hoc ut in pluribus intelligas.  Non enim loquor nunc de Augusto,
vel Claudio, vel aliquo domino divite, licet etiam tales multa
culpabilia fecerint propter ludum.  Et tangit modum alterius
partis, dicens: |con l'altro~, scilicet, victore, |se ne va tutta
la gente~, victo relicto solo, |qual~, idest, aliquis, |gli si
reca a mente~, idest, reducit se ad memoriam illi si forte erat
oblitus eius in illa laetitia et pressura; sed ipse ita obsessus
quid faciat audi: |ei non s'arresta, e questo e quello intende~;
quia nunc uni, nunc alteri dat aliquid; et ille, |a cui porge la
man, pi@u non fa pressa~, imo recedit laetus, |e cos@i dalla calca
si defende~, cum damno suo, quia miser pecuniam quam male
quaesiverat peius dispergit.  Et poeta applicat dictam
comparationem ad propositum, dicens: |tal era io~, idest, similis
vincenti, |in quella turba spessa~, quae saepe instabat et
petebat, |e promettendo~, bene dicit, quia lusor dat dona de
praesenti; ipse vero tantum dabat verba de futuro, et paucis
servavit promissa, quia de paucis mentionem facit, de quibus
statim dicit.  

	|13-15.  Quivi.~  Hic poeta describit quosdam spiritus
modernos notabiles; et primo nominat unum magnum jurisconsultum
de Aretio, qui fuit tempore illo famosus et acutus in civili
sapientia, audax nimis.  Unde semel interrogatus a scholaribus
suis Bononiae de quodam puncto juris, non erubuit dicere: Ite,
ite ad Accursium, qui imbractavit totum corpus juris.  Unde
dicit: |Quivi era l'Aretin.~  Hic vocatus est dominus Benincasa,
licet male cesserit sibi; et fuit de uno castello comitatus
Aretii, quod dicitur Laterina.  Et tangit occisorem eius, virum
omnium sui temporis violentissimum, quem notanter describit a
ferocitate sua, dicens: |che dalle braccia fiere di Ghin di Tacco
ebbe la morte.~  Ideo, lector, volo quod scias, quod iste Ghinus
non fuit ita infamis, ut aliqui scribunt, quod fuerit magnus
sicarius et spoliator stratarum.  Iste namque Ghinus Tacchi fuit
vir mirabilis, magnus, membratus, niger pilo, et carne
fortissimus, ut Scaeva levissimus, ut Papirius Cursor prudens et
largus; fuit de nobilibus de la Fratta, comitatus Senarum; qui
expulsus viribus comitum de Sancta Flora occupavit nobilissimum
castrum Radicofani contra papam.  Et cum suis famulis
manipulariis faciebat multas et magnas praedas, ita quod nullus
poterat ire tutus Romam vel alio per partes illas.  Sed fere
nullus incurrebat manus eius, qui non recederet contentus, et
amaret et laudaret eum.  Et audi morem laudabilem in tali arte
latrocinandi: si mercator erat captus, Ghinus explorabat
placibiliter quantum ille poterat sibi dare; et si ille dicebat
quingentos aureos, auferebat sibi trecentos, et reddebat
ducentos, dicens: Volo quod possis negotiari et lucrari.  Si erat
unus sacerdos dives et pinguis, auferebat sibi mulam pulcram, et
dabat ei unum tristem roncinum.  Et si erat unus scholaris pauper
vadens ad studium, donabat sibi aliquam pecuniam, et exhortabatur
ipsum ad bene agendum et proficiendum in scientia.  Et certe si
iste nobilis Ghinus numquam fecisset aliud laudabile, nisi quod
tam egregie medicavit abbatem Cluniacensem delicatissimum et
ditissimum, et curavit optime a morbo stomachi, pro quo ibat ad
balnea cum superbo apparatu gallico, ut pulcerrime scribit vir
placidissimus Boccatius de Certaldo sermone materno in libro suo,
qui dicitur Decameron, satis esset laudandus.  Sed ut cito veniam
ad propositum, accidit semel, quod quidam frater Ghini captus,
adjudicatus est suspendio per praedictum judicem Benincasam, qui
erat tunc assessor in civitate Senarum; sed timens ferocitatem
Ghini, finito officio, factus est auditor papae, ut sic tutior
esset.  Cum autem sederet semel pro tribunali ad bancum in sala
publica, in qua erant millia personarum, ecce Ghinus Tacchi
incognitus, velut Scaevola, magis timendus, quam timens, invasit
eum terribiliter, et gladio transfossum praecipitavit ab alto. 
Et fugiens evasit, transiens velut fulmen ardens per medium
turbarum.  Et hoc est quod dicit nunc poeta de Benincasa; |che da
le braccia fiere di Ghin di Tacco ebbe la morte.~  Et nota quod
et ipse Ghinus habuit mortem violentam ab alio.  Nam papa
Bonifacius magnanimus, audita natura mirabili istius hominis,
relatu et rogatu praefati abbatis Cluniacensis misit pro eo et
petivit, quare tam nobilis animus sic se inhonestabat arte
praedandi.  Cui Ghinus respondit, quod exercebat vitium rapinae,
ut posset uti virtute liberalitatis.  Tunc Bonifacius videns,
quod istud erat vitium fortunae, non animi, fecit eum militem
Sancti Johannis, et dedit ei magnum beneficium, quo posset
honeste facere magnificentias.  Semel autem stans apud Asinam
Longam in comitatu Senarum inermis, invasus a multis armatis,
probiter pugnans interfectus est.  De quo audivi illud mirabile,
quod scriptum est de Caesare, scilicet, quod omnes percussores
eius in brevi mala morte obierunt.  Ideo forte Dantes nominat eum
hic, ut ponat eum salvum.  De homine isto plura non dico, de quo
posset fieri tragoedia.  Deinde poeta addit alium aretinum.  Et
ad sciendum, quis fuerit iste innominatus, debes scire, quod in
civitate Aretii ex nobilibus de Petra Mala fuit unus dominus
Tarlatus antiquus, qui genuit Angelum primogenitum; ex quo natus
est Guido episcopus aretinus, famosus dominus Aretii, vir
magnanimus et magnificus, nihil habens clericale, qui Aretium
patriam suam magnis honoribus et multis commodis decoravit.  Ex
dicto Tarlato natus est alius filius nomine Zutius patruus dicti
episcopi, juvenis strenuus armorum.  Hic, cum Tarlati gererent
bellum cum Bostolis nobilibus de Aretio, qui exules recipiebant
se in castello, quod dicitur Rondine in Valle Arni, equitavit
contra illos; et cum persequeretur quosdam, equus fortis
transportavit ipsum in Arnum, et suffocatus est in quodam pelago. 
Cuius corpus inde extractum Bostoli ludibriose sagiptasse
dicuntur; quapropter acerbum odium natum est inter partes.  Dicit
ergo bene: |e l'altro~, scilicet, aretinus, |che anneg@o~,
scilicet, in flumine Arni, |correndo in caccia~, dum
persequeretur hostes, vel illi eum.  

	|16-18.  Quivi.~  Hic poeta nominat alium juvenem nobilem
et strenuum.  Iste, ut cito dicam, fuit filius domini Guidonis
Novelli de comitibus Guidonibus de Casentino, quem occidit quidam
Fumaiolus, vel Fornaiolus filius domini Alberti de Bostolis
praedictis.  Dicit ergo: |Federigo Novello pregava quivi~, inter
alios rogantes, |con le mani sporte~, idest, expansis, ut rogarem
etiam pro eo.  Et non credas, quod autor nominaverit hic istum
juvenem nisi quia, sicut et ille de Petra Mala fuit multum
probus.  Et tangit alium quemdam spiritum pisanum, non tantum ut
faciat mentionem de eo, quantum ut faciat commendationem de patre
eius.  Et hic volo te notare, quod invenio communiter multos
dicentes, quod iste fuit alter Federicus pisanus, quem Marciuchus
pater domini Johannis Scornigiani terribili ictu interfecit, quia
ille pisanus occiderat filium eius.  Ego tamen audivi a bono
Boccatio de Certaldo, cui plus credo, quod Marciuchus fuit quidam
bonus vir in civitate Pisarum, fraticellus de domo, cui comes
Ugolinus tyrannus fecit truncari caput, et mandavit, quod corpus
relinqueretur insepultum.  Sed iste paterculus de sero humiliter
accessit ad comitem, et velut quidam extraneus, quem negotium non
tangeret, dixit sine lacrymis, sine aliquo signo doloris: Certe,
domine, esset de honore vestro, quod ille pauper occisus
sepeliretur, ne esca canibus crudeliter relinquatur.  Tunc comes
recognoscens eum, stupefactus dixit: Vade, quia patientia tua
vincit duritiem meam; et continuo Marciuchus ivit, et tradidit
filium sepulturae.  Dicit ergo: |e quel da Pisa~, supple, etiam
rogabat me, |che fe parer lo buon Marzucco forte~, in morte
ipsius filii occisi.  Et loquitur de fortitudine vera animi, non
corporis; quia vere hic pater fuit fortis et constans, non minus
quam Anaxagoras philosophus, qui obitum filii patienti animo
tulit.  

	|19-24.  Vidi.~  Hic poeta nominat alium nobilem
spiritum, dicens: vidi inter rogantes, |conte Orso~; iste comes
Ursus fuit filius comitis Neapoleonis de Acerbaia, qui acerbe
fuit interfectus velut ursus tractatu comitis Alberti de Mangona
consobrini.  Qui Ursus, quia vir valens, ponitur a poeta in
purgatorio; et ille proditor debet esse in inferno in Caina.  Et
nominatis istis tuscis de Italia, poeta ultimo subannectit
quemdam nobilem spiritum de Gallia, indigne infamatum et occisum. 
Ad cuius cognitionem debes scire, quod iste spiritus fuit quidam
gallicus vocatus Petrus de la Broccia, intimus consiliarius et
secretarius Philippi Pulcri regis Franciae; qui quia omnia
poterat in regem suum, sicut Petrus de Vineis apud Federicum II
imperatorem romanorum, incurrit odium curialium ex invidia; et
ipsa regina concepit grave odium contra eum, quem vir suus tantum
diligebat; unde falso accusavit eum regi, quod scripserat sibi
literas venereas; propter quod rex nimis credulus, subito
accensus ira et furore, fecit innocentem iniuste suspendi, sicut
legitur de Othone imperatore, qui fecit decapitari militem suum
optimum falsa accusatione uxoris suae, quam tamen postea cremari
fecit, veritate aperta.  Dicit ergo poeta: |e vidi l'anima divisa
dal corpo suo~, scilicet, violenter separatam, |per astio e per
inveggia~, idest, invidia, |non per colpa commisa~, idest, non
quia de rei veritate esset in culpa, cuius accusatus fuerat.  Et
dicit: |come dicea~, idest, sicut ipse referebat mihi; tamen
infamia laborabat contra eum in vulgo.  Sed Dantes, qui fuit
Parisius, post exilium suum, explorata diligenter veritate huius
rei, dignum duxit, ipsum ponere salvum in purgatorio, et reddere
sibi bonam famam, sicut fecerat Petro de Vineis in inferno.  Et
quia poeta erat locutus nimis clause, declarat se, dicens; |Pier
dalla Broccia, dico.~  Et quia ipse nunc describit purgatorium et
tendit ad poenitentiam; ideo invitat ipsam reginam ad
poenitentiam huius peccati in vita, dicens: |e la donna di
Brabante~, idest, regina Franciae, quae erat filia ducis
Brabantiae, |proveggia qui~, scilicet, poenitentiam agat in mundo
de morte innocentis, quem falso accusavit per invidiam, |mentre
@ee di qua~, scilicet, in hac vita, |s@i che per@o~, idest, propter
istud enorme peccatum commissum, |non sia di peggior greggia~,
quam iste Petrus, qui est inter agentes poenitentiam in hoc loco;
quasi dicat: ne sit de grege damnatorum in inferno.

	|25-33.  Come libero fui.~  Ista est secunda pars
generalis, in qua poeta discutit unam quaestionem quae oritur ex
dictis; et describit unum spiritum singularem, concivem Virgilii. 
Et dubitatio breviter stat in hoc: Virgilius VI Eneidos scribit,
quod Eneas cum ivit ad infernum invenit inter alias multas animas
animam Palinuri, qui gubernator navis ipsius Eneae tempore noctis
deceptus a somno cecidit in mare, et natando pervenit ad litus
Italiae; et dum vellet exire in terram, quidam pastores putantes
ipsum esse piratam lapidibus demerserunt eum.  Iste autem
Palinurus viso Enea in inferno rogabat eum suppliciter ut
educeret eum inde; cui Sibylla respondit, quod judicia deorum non
poterant precibus hominum revocari.  Modo ad propositum Dantes
dubitat et petit a Virgilio quomodo ista stant simul, scilicet,
quod istae animae rogent ut rogetur pro eis, ut brevietur tempus;
ex quo videtur judicium Dei posse mutari; sententia vero tua
contrarium sonat, scilicet quod non possit flecti precibus. 
Primo ergo Dantes movet istam quaestionem Virgilio, dicens: |Io
cominciai~, supple, dicere Virgilio, |come libero fui~, idest,
quam cito fui liberatus, |da tutte quante quelle ombre~, soluto
eisdem promissis, |che pregar~, idest, quae umbrae rogaverunt me,
|pur ch'altri preghi~, scilicet pro eis; et ecce ad quid, |s@i che
s'avacci il lor~, idest, acceleretur eis, |divenir sante~, idest,
ut cito veniant ad purgatorium, quod reddit animas sanctas et
amicas Deo; et petivi: |o luce mia~, idest, o Virgili, qui pellis
ab oculis mentis meae omnem tenebram ignorantiae, unde in inferno
vocavit eum solem in simili casu, |e' par che tu mi nieghi,
espresso~, idest, expresse, |in alcun testo~, scilicet VI
Eneidos, |che orazion pieghi~, idest, moveat vel immutet,
|decreto del cielo~, idest, judicium Dei, ubi dicit: ^Desine fata
Deum flecti sperare precando.~  Et ecce oppositum: |e questa
gente prega pur di questo~, ut ostensum est in nominatis hic, et
supra in capitulis tertio et quarto.  De duobus ergo est alterum,
quia: |serebbe dunque loro speme vana~, si preces non moverent
Deum; |o non m'@e il detto tuo ben manifesto~, quasi dicat: vel
non bene intelligo dictum tuum.  Noluit dicere: vel dictum tuum
est falsum, propter urbanitatem.  

	|34-39.  Et elli.~  Hic poeta ponit responsionem Virgilii
claram, dicens: |Et elli a me~, supple Virgilius respondit: |la
mia scrittura @e piana~, idest, non dubia, non scrupulosa, |e la
speranza di costor~, quam ponunt in precibus alienis, |non
falla~, idest, non est vana, ut dicis, sicut dicit Boetius in
fine: Nec frustra sunt in Deo preces; |se ben si guarda con la
mente sana~, idest, oculo mentali.  Et declarat primo secundam
partem, et dicit, quod si terminus brevietur istis amore
sanctarum precum, non tamen mutatur ex hoc consilium Dei.  Dicit
ergo: |ch@e cima di giudicio~, idest, altitudo et profunditas
divini judicii, |non s'avvalla~, idest, non demergitur, non
tollitur, |perch@e foco d'amor~, idest, ardor caritatis alicuius
juste precantis, |compia in un punto~, idest, perficiat in
momento, |ci@o che dee satisfar~, scilicet, per longum tempus,
|chi qui s'astalla~, idest, ille qui hic stat, et moram facit per
tantum tempus, per quantum tardavit poenitentiam; quia apud Deum
non currit tempus, et ipse omnes actiones hominum praevenit et
praevidit istum rogaturum pro isto, sicut Gregorius oravit pro
Traiano, ut dicetur infra capitulo X.  

	|40-42.~  Deinde declarat primum dictum suum, et dicit:
|e l@a dov'io fermai cotesto punto~, scilicet, in inferno, ubi
affirmative posui istam sententiam, scilicet quod homo non debet
sperare posse flectere judicium Dei precibus, |non si ammendava
per pregar difetto~, et assignat causam, |perch@e 'l prego da Dio
era disgiunto~, quia, scilicet in inferno fiebat illa precatio,
ubi nulla est redemptio; et quia hoc fuit ante adventum Christi,
quo tempore etiamsi sanctissimus Moyses, qui precibus suis
totiens flexit Deum volentem perdere populum in ira sua, rogasset
pro salute Joseph, vel alterius justi defuncti, non flexisset
Deum, quia sic statutum erat, ne aliquis salvaretur donec veniret
Salvator.  

	|43-48.~  Et subdit Virgilius suum optimum consilium
circa talem materiam, et vult dicere breviter, quod in his et
similibus non debet stare dictis philosophorum et poetarum, nisi
Sacra Scriptura consentiat.  Dicit ergo: |Veramente a cos@i alto
sospetto~, idest, tam profundae dubitationi quae pertinet ad
fidem, |non ti fermar, se quella~, scilicet Beatrix, |nol ti
dice, che lume fia tra 'l vero e l'intelletto.~  Veritas enim, ut
dicit philosophus, est adaequatio rei ad intellectum.  Et ne
procedat in aliquo obscure, dicit: |non so s'intendi, io dico di
Beatrice~; et tu bene spera, quia cito pervenies ad eam.  Unde
dicit: |tu la vedrai al sommo della vetta di questo monte~, in
horto deliciarum, ut patebit in fine huius libri, |ridente e
felice~, idest, laetari feliciter.  

	|49-51.  Et io.~  Hic poeta antequam ostendat quomodo
pervenerit ad virum singularem semotum a caeteris, primo
ostendit, quomodo ipse factus est avidior ad eundum, audito
nomine Beatricis, et quomodo invitaverit Virgilium ad hoc.  Dicit
ergo: |Et io~, supple dixi Virgilio: |signor~, et ideo, quia
dicis quod videbo Beatricem in cacumine montis, |andiamo a
maggior fretta~, quam fecerimus hucusque; |ch@e gi@a non m'affatico
come dianzi~, quia spes faciebat eum audacem; credebat enim eo
die posse superare montem et videre Beatricem, ut patet infra;
ideo tangit tempus breve, dicens: |e vedi omai che 'l poggio
l'ombra getta~, idest, quod mons jacit umbram versus orientem, et
nos.  Simile dicit Virgilius: ^Maioresque cadunt altis de
montibus umbrae~; et vult dicere, quod sol jam declinabat ad
vesperas.  

	|52-57.~  Et ponit responsionem Virgilii, qui dicit quod
non tam cito perveniet quo optat; unde dicit, et ille Virgilius,
|rispose noi anderem con questo giorno inanzi~, ante occasum
solis, |quanto pi@u potremo omai~, in tam brevi spatio; |ma il
fatto @e d'altra forma che non stanzi~, idest, quam deliberes,
quia via est longior quam putes.  Nam, |prima che sii lass@u~,
scilicet, in cacumine, |vedrai tornar~, scilicet ad ortum,
|colui~, scilicet solem, |che gi@a si copre della costa~, scilicet
montis, post quem jam occultatur, |s@i che i suoi raggi tu romper
non fai~, idest, non facis umbram, quia sol bassus non ferit te
amplius.  

	|58-60.  Ma vedi.~  Nunc poeta describit virum
singularem, compatriotam Virgilii.  Ad cuius intelligentiam debes
prius scire, quod hic novus spiritus fuit quidam civis mantuanus
nomine Sordellus, nobilis et prudens miles, et ut aliqui volunt,
curialis, tempore Eccirini de Romano, de quo audivi (non tamen
affirmo) satis jocosum novum, quod breviter est talis formae. 
Habebat Eccirinus quamdam sororem suam valde veneream, de qua fit
longus sermo Paradisi capitulo IX.  Quae accensa amore Sordelli
ordinavit caute, quod ille intraret ad eam tempore noctis per
unum ostiolum posterius juxta coquinam palatii in civitate
Veronae; et quia in strata erat turpe volutabrum porcorum, sive
pocia brodiorum, ita ut locus nullo modo videretur suspectus,
faciebat se portari per quemdam servum suum usque ad ostiolum,
ubi Cunitia parata recipiebat eum.  Eccirinus autem hoc scito,
uno sero subornatus sub specie servi, transportavit Sordellum,
deinde reportavit.  Quo facto, manifestavit se Sordello, et
dixit: sufficit.  De caetero abstineas accedere ad opus tam
sordidum per locum tam sordidum.  Sordellus terrefactus
suppliciter petivit veniam, promittens numquam amplius redire ad
sororem.  Tamen Cunitia maledicta retraxit eum in primum fallum. 
Quare ipse timens Eccirinum formidatissimum hominum sui temporis,
recessit ab eo, quem Eccirinus, ut quidam ferunt, fecit postea
trucidari.  Nunc ad literam.  Dicit Virgilius Danti: |ma vedi
l@a~, scilicet, seorsum, |un'anima, ch'@e posta sola soletta.~  Et
hic nota, quod poeta ponit Sordellum separatum a multitudine
magna caeterarum animarum, ratione excellentiae; quia fuit vir
singularis virtutis in mundo, licet impoenitens in vita.  Ergo
ponit Sordellum solum, sicut Saladinum in inferno; vel ponit hanc
animam solam, idest, solitariam; unde audio, quod fecit librum,
qui intitulatur ^Thesaurus Thesaurorum~, quem numquam vidi.  Et
dicit: |e verso noi riguarda~, et non currit ad videndum nos,
sicut alii fecerunt, quia non videbat umbram, vel quia magnanimus
erat.  Et dicit: |quella ne 'nsegner@a la via pi@u tosta~, idest,
leviorem ascensum.  

	|61-63.~  Et ostendit, quomodo venerit ad eam quia illa
non veniebat ad eos, dicens, ergo: |Venimmo a lei~: et continuo
ex admiratione tanti viri prorumpit in eius commendationem
apostrophans nunc ad eam et dicens: |O anima lombarda~, quia de
Mantua erat, civitate Lombardiae, quasi dicat: o anima
admirabilis inter lombardas! |come ti stavi altera e disdegnosa~,
quia Sordellus fuit alti animi et indignantis naturae, quando
videbat vel audiebat turpia et inhonesta.  Unde dicit: |e nel
mover degli occhi onesta e tarda~: quia erat vir bene compositus
et bene moratus.  

	|64-75.  Ella.~  Hic poeta ostendit quomodo Sordellus se
habuerit cum pervenissent ad eum, et quomodo Virgilius petiverit
de via, et per hoc devenerint in cognitionem eius.  Dicit ergo:
|ella~, scilicet anima Sordelli, |non ci diceva alcuna cosa~,
quia non curabat de nobis incognitis; unde dicit: |ma solo
isguardando lasciavane gire~; et declarat modum per unam
comparationem nobilem, dicens: |a guisa di leon quando si posa~;
in hoc ostendit eum magnanimum.  Leo enim magnanimus non movetur
nec curat eum qui non molestat eum.  Habebat ergo animum pausatum
non subitum; sed quamvis nihil diceret, |pur Virgilio si trasse a
lei~, ne perderet tempus, |pregando che ne mostrasse la miglior
salita~, idest, habiliorem ascensionem; et dicit: |e quella non
rispose al suo dimando~, et prudenter egit, quia volebat scire
qui essent; unde vide, quod si simpliciter Sordellus ostendisset
istis viam, et isti ivissent ad viam suam, non deveniebat in
cognitionem Virgilii concivis sui, quae fuit sibi gratissima et
superoblectavit animum eius.  Dicit ergo: |ma di nostro paese e
della vita ci chiese.~  Volebat enim scire cuius nationis et
professionis essent, ut melius posset judicare de eis; ideo
statim Virgilius coepit respondere de patria.  Dicit ergo: |e 'l
dolce duca~, idest, Virgilius, qui tamquam bonus dux explorabat
de via in locis in quibus numquam fuerat, |incominciava~, supple,
dicere; |Mantoa~, volebat dicere: ^Mantua me genuit~, sed
Sordellus magis stupefactus nomine Mantuae, quam supra Dantes
nomine Beatricis, subito interrupit sermonem et ruit in oscula
eius; unde dicit: |e l'ombra tutta in se romita~, idest, stupida,
|sorse ver lui~, scilicet Virgilium, |del loco ove pria stava,
dicendo: O Mantovano~, quicumque tu sis mantuanus, |io son
Sordello~, nobilis civis, |della tua terra~, scilicet, Mantua; |e
l'un l'altro abbracciava.~

	|76-78.  Ahi serva Italia.~  Ista est tertia pars
generalis in qua poeta facit unam digressionem, per quam invehit
contra Italiam, et principales autores desolationis eius.  Primo
ergo sumpta occasione ab actu istorum duorum proborum civium, qui
ostenderunt habere tantam caritatem ad patriam, considerans
discordias civiles italicorum in generali, ex amara indignatione
exclamat: |ahi!~ adverbium dolentis, quasi dicat, dolenter
refero, |serva Italia~, quae solebas esse liberrima, et donare
libertatem gentibus, ut dixi capitulo primo huius libri, |di
dolore ostello~, idest, hospitium et domicilium, juxta illud:
^Nessun @e maggior dolor~, etc. --, |nave senza nocchiero~, idest,
carens principe gubernatore, |in gran tempesta, non donna di
provincie~, quae solebas esse regina regnorum, |ma bordello.~  Et
nota metaphoram pulcram; sicut enim in lupanari venditur caro
humana pretio sine pudore, ita meretrix magna, idest curia
romana, et curia imperialis vendunt libertatem italicam.  Sicut
etiam ad postribulum vadunt indifferenter omnes volentes cum
delectatione, ita ad Italiam concurrunt omnes barbarae nationes
cum aviditate ad ipsam conculcandam tamquam meretricem
prostitutam.  

	|79-84.~  Et assignat poeta causam suae exclamationis
dolorosae, dicens: |Quell'anima gentil~, idest, Sordellus, vere
nobilis virtute animi, ut audisti, |fu cos@i presta di fare al
cittadin suo quivi festa~, scilicet Virgilio, |sol per lo dolce
suon de la sua terra~, scilicet Mantuae; et tamen uterque erat
mortuus, et unus numquam noverat alterum, cum Virgilius fuerit
per tot secula ante Sordellum; |et ora in te non stanno senza
guerra li vivi tuoi~, scilicet, moderno tempore, qui nunc vivunt
in te, Italia; et quod peius est, non sine civili bello et
plusquam civili.  Unde dicit: |e l'un l'altro si rode~, tamquam
canes, |di quei ch'un muro et una fossa serra~, idest, qui
habitant in eadem civitate vel terra, et eadem domo et eadem
arca; quia multi qui in morte sepeliuntur simul, non possunt
stare simul in vita.  

	|85-87.  Cerca, misera.~  Hic poeta revertitur ad
exclamandum contra Italiam, et confirmans quod dixit, dicit: |o
misera~, scilicet, Italia, cuius nullus miseretur, |cerca intorno
dalle prode~, idest, ripas, |le tue marine~, idest, terras
maritimas, |e poi ti guarda in seno~, idest, in medio, scilicet,
terras mediterraneas, |s'alcuna parte in te di pace gode.~  Et
hic, lector, me excusabis, quia antequam ulterius procedam, cogor
facere invectivam contra Dantem.  O utinam, poeta mirifice,
revivisceres modo! ubi pax, ubi libertas, ubi tranquillitas in
Italia?  Faciliter videbis, o Dantes, quod aliqua particularia
mala tuo tempore premebant Italiam; et illa quidem parva et
pauca; numeras enim inter damna Italiae carentiam principis, et
discordiam quarumdam familiarum.  Nunc autem peiora facta nos
premunt, ita ut dicere possim de tota Italia quod Virgilius tuus
de una urbe dixit: ^Crudelis ubique luctus, ubique pavor, et
plurima mortis imago.~  Pro certo Italia non talia passa est
tempore Hannibalis, non tempore Pyrrhi, non tempore gothorum aut
longobardorum.  Attila enim non legitur transisse Apenninum, nec
Totila Padum, sed solum vastavit regnum et Romam.  Quanto ergo
excusabilius, si fas esset, possem exclamare ad Omnipotentem,
quam tu, qui in tempora felicia incidisti, quibus nos omnes nunc
viventes in misera Italia possumus invidere?  Ipse ergo, qui
potest, amodo mittat Veltrum, quem tu vidisti in somno, si tamen
unquam venturus est.  

	|88-90.  Che val?~  Hic poeta aggravat miseriam Italiae;
quia si Italia olim fuit oppressa a barbaris post imperium
translatum in Graeciam, tamen habuit aliquando relevantem et
reformantem eam.  Dicit ergo: |Che val?~ quasi dicat: nihil,
|perch@e Giustiniano~, justus imperator, |ti racconciasse il
freno~, idest gubernaculum et regimen.  Hoc autem fecit legibus,
quae constringunt hominum vitas; et armis, quia liberavit Italiam
de manibus gothorum, ut pulcre scribitur Paradisi capitulo VI,
|se la sella @e vota?~ scilicet, sessore, idest, si sedes imperii
caret imperatore, qui stat in Germania, ut statim patebit; et
dicit: |senz'esso fora la vergogna meno~, idest, verecundia foret
minor sine ipso froeno.  Simile dicit Lucanus de romanis, quod si
fuissent semper servi, ut multi barbari, minus moleste ferendum
esset.  

	|91-93.~  Et continuo invehit contra pastores Ecclesiae,
qui non permittunt imperatorem regnare in Italia.  Dicit ergo:
|Ahi gente~, idest, dolenter refero, gens sacerdotalis; et non
dicas, gens italica, sicut quidam exponunt, et non bene; |che
dovresti esser divota~, scilicet Deo, et vacare spiritualibus, et
temporalia dimittere imperatori.  Unde dicit: |e lasciar seder
Cesare~, idest, imperatorem, |in la sella~, quae est vacua
sessore, ut jam dictum est, et dicit; |se bene intendi ci@o che
Dio ti nota!~ cum dixit Christus: ^Reddite quae sunt Caesaris
Caesari, et quae sunt Dei Deo~; quasi dicat: si non vis aliter
intelligere et exponere illud dictum Christi.  Et hic nota, ut
videas, quod poeta juste increpat prohibentes imperatorem esse in
Italia; quod in MCCXCVIII Albertus dux Austriae, Rodulphi
Caesaris primogenitus, perempto Adulpho electo, in proelio,
successit illi in regno; qui anno sequenti misit legatos ad
Bonifacium, significans se velle venire ad sedem apostolicam,
suscepturus de more coronam.  Quibus papa respondit, quod
Albertus non erat electus legitime, et quod erat indignus
imperio, qui adversus regem dominum suum bellum iniustum moverat,
et proditorie illum occiderat.  Et sedens armatus in solio, et
ense cinctus, et habens in capite imperiale diadema, tenensque
manum ad capulum ensis cincti, dixit: Nonne ego possum imperii
jura tueri?  Ego sum Caesar.  Postea orta discordia inter eum et
Philippum regem Franciae, Bonifacius fecit foedus cum Alberto, et
ipsum vocaverat, eo tempore quo captus est in sua civitate
Anagniae.  

	|94-99.  Guarda.~  Hic poeta invehit contra Albertum
praedictum qui neglexit venire, cum posset, ad liberandam
Italiam.  Ordina sic literam, et descende infra, et dicas: |O
Alberto Tedesco~, electe imperator, |ch'abbandoni costei~, idest,
istam Italiam, |ch'@e fatta indomita e selvaggia~, idest, rebellis
et inobediens imperio, quia non venisti ad illam domandam, |e
dovresti inforcar li suoi arcioni~, idest, equitare eam; |guarda
com'esta fiera~, scilicet, Italia, |@e fatta fella~, idest, prava,
|per non esser corretta da gli sproni~, idest, imperialibus, |poi
che ponesti mano a la predella~, idest, postquam assumpsisti
regimen istius ferae belvae, et froenum.  Scio tamen, quod
communiter alii trahunt istam literam ad ^ligentem~ non ad
^Albertum~, et exponunt sic: Tu papa, respice, quomodo Italia
facta est fellea, quia tu non permisisti imperatorem venire, et
assumpsisti in te regimen.  

	|100-102.  Giusto giudicio.~  Hic poeta imprecatur
Alberto malum ob dictam culpam, dicens: |Giusto giudicio~,
scilicet divinum, |dalle stelle caggia sopra 'l tuo sangue~,
idest veniat super te.  Et hic nota, quod istud evenit de facto:
nam in MCCCVIII calendis maii Albertus praedictus fuit gladiatus
ab uno suo nepote proditionaliter in transitu unius fluminis,
descendens de navi.  Causa fuit, quia dictus Albertus occupabat
sibi partem hereditatis ducatus Austriae.  Ponit ergo hoc factum
tamquam futurum, quia habet respectum ad tempus suae visionis,
non ad tempus quo scripsit; sicut saepe idem ostendi in inferno
in multis dictis, quae videntur prophetica, cum tamen non sint;
ideo dicit: |e sia nuovo et aperto~, quia bene fuit judicium
satis extraneum et manifestum; et dicit, |tal che'l tuo successor
temenza n'aggia~, idest, territus exemplo tui, descendat in
Italiam.  Et certe Henricus de Lucimborgo bene studuit reformare
Italiam, licet non potuerit, morte praeventus, ut scribitur
Paradisi capitulo XXX.  

	|103-105.~  Et assignat causam imprecationis factae,
dicens: ^ch@e avete tu~, idest, o Alberte, qui debebas magis
accendi ad veniendum per mortem Bonifacii, quia promiseras sibi,
et in odium regis Franciae, |e 'l tuo padre sofferto~, scilicet,
Rodulphus, qui fuit potentissimus et valentissimus, de quo
dicetur plene capitulo sequenti.  Et ostendit se venire, et omnes
italici fuerunt valde territi, et florentini deliberabant parere
mandatis.  Ideo Dantes vult dicere tacite: si Rodulphus venisset
Florentiam, non evenissent illa scandala, et ego non essem exul;
vos dico, |distretti per cupidigia di cost@a~, scilicet in
Alemannia; quasi dicat: tu, et pater tuus, capti et retenti
cupiditate ampliandi regnum et potentiam in Alemannia, |avete
sofferto~, idest, sustinuistis, quod Italia destrueretur, cum
tamen caeteris curis postpositis debuissetis potius totis viribus
intendere ad reformandam Italiam, quae sola poterat vobis dare
imperium orbis terrarum; ideo dicit: |che 'l giardin dell'impero
sia diserto~, idest, Italia.  Et hic nota bene, quod Italia est
pulcrior domus mundi, cuius arx, sive caput est Roma, cuius
gloriae totus orbis terrarum angustus fuit.  Tuscia est eius
camera, quia est pars ornatissima et ordinatissima huius domus,
in qua morantur pulcrae puellae, sicut in camera; et ubi fiunt
secreta consilia, sicut in camera.  Lombardia est sala, quia ibi
sunt magnae potentiae, ibi fiunt magnifica convivia; amplae enim
sunt gulae lombardorum communiter.  Romandiola est hortus
romanus, tota virens, tota fertilis et amoena.  Marchia
anconitana est cellarium, quia ibi sunt vina suavissima omnium,
olea, mella, ficus.  Apulia est stabulum, quia ibi sunt
nobilissimi equi; ibi paleae, foena, stramina, camporum
planities; et ibi facta sunt magna bella campestria, ut autor jam
dixit capitulo XXVIII inferni.  Marchia tarvisina est viridarium
huius nobilissimae domus, habens arbores altas, floridas,
Venetias, Veronam et Paduam.  Habet etiam ista domus multas alias
pulcras et accommodas mansiones, de quibus esset longum prosequi;
sed principaliora tetigi: sed haec Italia fuit semper magnis
bellis sonans, unde, ut scribit Virgilius, Anchises pater Eneae,
veniens in conspectum Italiae, viso equo a longe, clamavit:
^bellum terra hospita portas!~  

	|106-111.  Vieni.~  Hic poeta improperat Alberto quaedam
particularia damna urbium Italiae, quorum ipse videtur causa, et
quae poterat faciliter medicari.  Dicit ergo: |Vieni a veder
Montecchi e Cappelletti.~  Istae fuerunt duae clarae familiae
Veronae, maxime Monticuli, quae habuerunt diu bellum cum alia
nobilissima familia, scilicet, cum comitibus de Sancto Bonifacio. 
Nam Monticuli comites cum favore Eccirini de Romano eiecerunt
Azonem II, marchionem estensem, rectorem illius civitatis; sed
ipse in manu forti cum comite Huberto Sancti Bonifacii,
Monticulis acie debellatis, reintravit Veronam, ubi finem vitae
feliciter terminavit.  Et dicit: |Monaldi e Filippeschi~; istae
fuerunt duae nobiles domus de urbe veteri, |uom senza cura~, quia
tota die inter se rixantur, nec est qui curet: et dicit, |color
gi@a tristi~, scilicet Monticulos, quia jam exules et dispersos,
|e costor con sospetti~, scilicet, Monaldi et Filippeschi, quia
timent sibi de eorum ruina.  Et ex indignatione ingeminat
exclamationem, et dicit: |vien, crudel, vieni~, crudelis, quia
negligit curam tot nobilium privilegiatorum ab antiquis
imperatoribus romanis, unde dicit: |e vedi la pressura de' tuoi
gentili~, idest, oppressionem tuorum nobilium, |e cura lor
magagne~, quia sunt sine cura, et inter caeteros; |e vedrai
Santafior com'@e sicura.~  Isti comites de Sancta Flora fuerunt
olim potentissimi in maritima Senarum; et jam tunc senenses
destruebant eos.  De qua materia dicetur infra capitulo XI.  

	|112-117.  Vieni a veder.~  Hic ultimo obiicit Alberto
aliud maius malum, quod praeponderat caeteris, scilicet,
desolationem almae urbis, quae est caput orbis; unde dicit:
|Vieni a veder la tua Roma~, quia diceris rex romanorum, |che
piagne~, idest, deplorat suam desolationem, |vedova sola~, sine
principe, sponso et protectore eius.  Sicut olim primi principes
alemanni, sicut Othones, consolati sunt eam, ideo invocat
auxilium tuum; unde dicit: |e d@i e notte chiama, Cesare mio~,
idest, imperator, |perch@e non m'accompagne?~  Ne fiam praeda
omnium; et ut cito dicam: |vieni a veder la gente~, scilicet,
italicam, |quanto s'ama~; et quia Albertus posset dicere ad sui
excusationem: non amo vos, ex quo non amatis vos invicem,
respondet: |e se nulla di noi piet@a~, hoc est, si aliqua
compassio nostrorum miserorum, |ti muove~, idest, non flectit te,
saltem, |a vergognar ti vien della tua fama~, quia reputaris
pius, et non es; et quia pressura servi cedit in dedecus Domino. 
Sed certe praedicti duo Caesares minus male fecerunt in non
veniendo in Italiam, quam hic modernus imperator Carolus de
Lucimborgo, nepos boni Henrici VI, de quo dictum est, qui bis
venit in Italiam, maxime secunda vice, tempore Urbani V cum
terribili exercitu, ab omnibus expectatus; sed victrices harpyas
praeseferens loco triumphalium aquilarum, ab omnibus pecunias
accepit, et omnium libertates, quas potuit, vendidit: vivat ergo
infamia semper eius.  

	|118-120.  E se licito m'@e.~  Nunc poeta iratus et
turbatus ex praedictis, quae videntur contingere sine ullo ordine
divinae providentiae, quae non videtur curare jacturas
naufragantis Italiae, exclamat ad Deum, dicens: |E se licito
m'@e~, supple, dicere, et facit colorem, qui dicitur licentia,
quia non licet: |o sommo Giove~, idest, omnipotens aeterne Deus:
et loquitur poetice, nam poetae gentiles capiunt Jovem pro summo
Deo; |che fosti in terra per noi crucifisso~, et ideo non deberes
ita avertere oculos tuos a nobis.  Unde petit: |son li giusti
occhi tuoi rivolti altrove~, quam ad Italiam? quasi dicat: an
videris removisse oculos tuae pietatis ab Italia, et benignus
respicere aliam partem?  An est verum, quod tu facis hoc in tuo
secreto consilio, quia scilicet, permittis aliqua mala fieri, ut
inde elicias aliquem bonum effectum occultum et incognitum nobis? 

	|121-123.~  Unde dicit: |o @ee preparazion~, idest,
praeordinatio, |che fai nell'abisso~, idest, in profunditate,
quia judicia Dei abyssus multa, |del tuo consiglio~, idest,
providentiae tuae.  Et ecce quare: |per alcun bene in tutto
scisso~, idest, totaliter divisum et alienum, |da l'accorger
nostro~, idest a cognitione nostra, quia oculus noster infirmus
non valet cernere.  Alia tamen litera habet: |in tutto per
corregger nostro scisso~, idest, ut omnino corrigas nostram
divisionem; sed prima litera est melior et magis de intentione
poetae.  

	|124-126.~  Et assignat poeta causam exclamationis factae
in Deum, ne videatur nimis temerarius; unde dicit: |che le citt@a
d'Italia~, non aliarum provinciarum communiter, |son tutte piene
di tiranni~, imo etiam tyrannulis; unde dicit, et quod multo
peius est, |et un Marcel diventa ogni villan che parteggiando
viene.~  Hic nota, lector, quod poeta non loquitur hic de illo
Marcello famosissimo victore, qui circa finem primi belli punici
occidit manu sua Viridomarum regem in Lombardia apud Padum;
deinde tempore secundi belli punici cepit florentissimam
civitatem Syracusarum in Sicilia, et frequentissime vicit
Hannibalem, quia iste nihil facit ad propositum: nec loquitur de
Marcello egregio adolescentulo nepote Augusti, nec de aliquo alio
Marcello cum multi fuerint, sed de Marcello illo consule qui fuit
audacissimus Pompeianus infestus semper Caesari, qui judicavit
ipsum hostem, ut patet apud Svetonium libro I; contra quem dicit
Caesar, ut Lucanus scribit: ^Marcellusque loquax et nomina vana
Catonis.~  Vult ergo poeta dicere tacite, quod sicut olim
Marcellus ex magna affectione praesumpsit et insurrexit contra
Caesarem primum imperatorem, ita hodie omnis castellanus et
villanus praesumit et insurgit contra imperatorem.  Et bene
judicium venit supra dictum Marcellum; nam cum Caesar
clementissime donasset sibi vitam, quidam servus eius
crudelissime gladio eripuit.

	|127-135.  Firenze mia.~  Ista est quarta et ultima pars,
in qua poeta noster ne videatur oblitus suae Florentiae, de qua
nihil dixerat adhuc in isto purgatorio, facit specialem
invectivam contra eam, quam inter civitates Italiae praesens
negotium tangit.  Et alloquitur eam pulcris scommatibus continuo
ironizans; unde dicit primo: |Firenze mia, ben puoi esser
contenta~, et laeta inter alias terras Italiae; irrisive dicit,
quasi dicat: non contenta neque laeta, |di questa digression~,
idest, de ista exclamatione quam feci ita digressorie recedens a
materia principali, et dicit: |merc@e del popol tuo che s@i
argomenta~, idest, providet sibi tamquam populus sagax, cum tamen
ab antiquo vocetur caecus, quasi dicat, per contrarium, ista
digressio principaliter tangit te, licet ultimo converterim
sermonem ad te culpa tui populi, quia populus tuus cito deducet
te in desolationem; nam anno sequenti nata sunt ibi bella
civilia.  Et assignat causam, quare populus florentinus est
promptus ad consilia et officia; unde dicit: |molti han giustizia
in cor~, quasi dicat, multi sunt viri justi in mundo habentes
optimam intentionem erga suam rem publicam, |ma tardi scocca~,
idest, tarde jaculantur et loquuntur, ne inconsulte aliquid
damnosum dicant; unde dicit: |per non venir senza consiglio
all'arco~, idest, ad emittendum verbum, quia alibi dictum est,
quod recte verbum est assimilatum sagiptae volatili, quod erumpit
ab ore irrevocabiliter, sicut sagipta ab arcu, et ferit et laedit
ad mortem; |ma il popol tuo l'ha~, scilicet, illam justitiam, |in
sommo della bocca~; quasi dicat: non habet justitiam in corde,
sed in ore, valde promptam.  Et ostenso, quod florentini sunt
prompti ad consilia, ostendit, quod similiter sunt prompti ad
officia; unde dicit: |molti rifiutan lo comune incarco~, idest,
publica officia, sicut patet saepe apud Titum Livium de multis
illustribus romanis, qui recusaverunt magistratus sibi sponte
oblatos, et coacti acceptaverunt, et sponte deposuerunt, sicut
Camillus, Fabius, Cincinnatus; sed florentini semper manus
promptas porrigunt in commune; unde dicit: |ma il popol tuo
sollecito risponde senza chiamar~; quasi dicat: praevenit et
subtiliter procurat sibi officia cum magna sollicitudine et
solertia, precibus et pretiis, quae numquam poterat sperare se
obtenturum.  Et dicit: |io mi sobbarco~, idest, praeparo me; nam
subarco idem est quod subcingo, idest, erigo pannos ad cincturam,
ut sim expeditior ad aliquid agendum.  

	|136-144.  Or ti fa.~  Hic poeta ex his infert suam
conclusionem ostendens, quod ex ista optima dispositione civium,
qui sunt prompti ad consilia et promptissimi ad officia, sequitur
optimus effectus, scilicet firmus status illius civitatis.  Dicit
ergo: |Or ti fa lieta~, ironice loquitur, quasi dicat: imo potius
debes tristari et dolere, quia, |tu ricca~, malis divitiis, |tu
con pace~, per contrarium, quia animi fiorentinorum praegnantes
cito erant parituri bella civilia Alborum et Nigrorum; |e tu con
senno~, quasi dicat: licet tui florentini dicantur viri
prudentissimi; sed rei eventus cito probavit contrarium; unde
dicit: |s'io dico vero~, si, pro non, quia tu non es vere dives,
nec pacifica, nec prudens: |l'effetto nol nasconde~, quia tu
disponeris ad ruinam.  Et confirmat dictum suum per nobilissimam
comparationem; et vult breviter dicere quod nulla politia
graecorum antiquorum potest assimilari nobili politiae
florentinorum.  Unde dicit: |Atene~, quae civitas fuit clarissima
scientiis, |e Lacedemona~, quae fuit clarissima armis; unde
Flaminius consul romanus, ut scribit Livius, dixit contra Nabim
tyrannum lacedaemoniorum: Athenas et Lacedaemonem, quondam duo
lumina Graeciae sub tuis pedibus relinquemus, |che fenno
l'antiche leggi~; ab istis enim postea romani habuerunt leges. 
Solon enim condidit leges atheniensibus, et Lycurgus
lacedaemoniensibus.  Unde Aristoteles secundo Rhetoricorum dicit:
athenienses Solonis legibus utentes felices fuerunt, et
lacedaemonii legibus Lycurgi; et quod apud Thebas cum praesides
philosophi fuerunt, et civitas felix fuit.  Ergo et Florentia
quae habet magnos philosophos, poetas et oratores vulgares,
potest dici felix per contrarium.  Et dicit: |e furon s@i civili~,
licet politia eorum peccaverit in multis, ut ostendit philosophus
libro Politicorum, |fecero un picciol cenno~, idest, signum,
quasi dicat, parum appropinquaverunt, |al viver bene~, idest,
civiliter et beate, |verso di te~, idest, respectu tui: et
probat; |che fai tanti sottili provedimenti~; ironice, quasi
dicat: tam rudes et ridiculas provisiones, |ch'a mezzo novembre
non giunge quel che tu d'ottobre fili~, quasi dicat: quod
aliquando statuta et ordinamenta tua non servantur per mensem cum
dimidio.  Et non videatur tibi irridenda metaphora, quia est
propria; vult enim dicere: opera tua sunt foeminea, et parum
durant, et cito rumpuntur ut filum mulieris, licet videantur
subtilia.  

	|145-151.~  Et hoc declarat petens: |Quante volte~, quasi
dicat: multotiens, |del tempo~, scilicet nostro, |che rimembre~,
idest recorderis, |hai tu mutato legge~, quia omni die fiunt ibi
novae reformationes; quod est pessimum, quoniam, ut dicit
philosophus, assuescere mutare leges est assuescere non obedire
legibus; ideo leges etiam minus bonae sunt servandae; |moneta~,
quia novas pecunias fecerunt, |officio~, quia tunc consules, nunc
antianos, nunc priores habuerunt, et multa nova officia
adinvenerunt; |e costume~; mores mutantur ibi de die in diem,
quia florentini discurrentes per mundum reportant varios mores
alienigenarum in patriam, ut potes videre in mulieribus eorum, |e
rinnovato membre!~ idest, cives qui sunt tamquam membra in
corpore illius magnae civitatis.  Sed potest dici de te illud,
quod dicit Augustinus de Roma, quod melius esset habere corpus
pygmaei sanum, quam giganteum multis infirmitatibus vexatum; ideo
subdit: |ma se ben ti ricordi e vedi lume~, et non loquor plus
tibi ironice, |vedrai te simigliante a quella inferma~, scilicet,
mulieri molli, in lecto decumbenti, |che non pu@o trovar posa in
su le piume~; quae non quiescit etiam cum dormit; |ma con dar
volta suo dolore scherma~, idest deludit; quod totum cedit sibi
ad cumulum maioris doloris.  Et nota similitudinem propriissimam. 
Vult enim dicere: licet tu Florentia florens videaris mulier
formosa decorata omni genere ornamentorum, sedens in mollibus
plumis et vestibus splendidis, tamen es intus repleta omni genere
morborum et sordium; et frequens mutatio non inducet tibi
salutem, sed mortem deducet.  Ergo vive, vale, gaude si potes. 
Nota etiam quod illud quod Dantes hic dicit de Florentia, potest
etiam dici de omni terra mundi in diversis temporibus; nam
utraque praedictarum civitatum saepe mutavit statum, et facta est
serva, ut patet apud Justinum et alios multos.


