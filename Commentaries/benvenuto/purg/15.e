	|SUMMARIUM.~  CANTUS DECIMUS QUINTUS, ^in quo tractat
sicut per angelum fuerunt ducti, et sicut Virgilius declaravit
aliquam quaestionem de aliquo dicto illius Raynerii de
Romandiola; et postea sicut in quadam visione vidit aliquas
figuras quae disponunt vitium iracundorum.~

	|Proemio.~  ^Quanto tra l'ultimar dell'ora terza.~ 
Postquam in praecedenti capitulo poeta noster expedivit tractatum
invidiae, quae purgatur in secundo circulo purgatorii; nunc
consequenter agit et tractat de tertio vitio capitali, quod
purgatur in tertio circulo, et totum capitulum XV contentum est
dividi in quatuor partes generales.  In prima quarum poeta
describit apparitionem unius angeli, qui purgat eum a vitio
invidiae, et dirigit ad circulum irae.  In secunda facit
declarationem unius dicti positi in praecedenti capitulo, quod
videbatur obscurum, ibi: ^el mio maestro.~  In tertia describit
unam suam visionem, per quam docet praecavere ab ira, ibi:
^com'io volea.~  In quarta et ultima ponit interpretationem
illius visionis factam a Virgilio, ibi: ^quando l'anima mia.~  

	|1-6.~  Ad primum rediens dico, quod poeta noster
describit apparitionem unius angeli; sed primo praemittit
descriptionem horae, et videtur dicere sententialiter, quod erat
hora vespertina; quod dicit per unam circuitionem verborum. 
Dicit enim, quod tantum erat ab illa hora ad sero, quantum est ab
ortu solis usque ad horam tertiarum; ita quod large loquendo
restabant forte tres horae diei, et, ut clare dicam, erat quasi
hora vigesima prima.  Dicit ergo: |tanto pareva gi@a esser rimaso
al sole del suo corso in v#er la sera~; hoc intellige in secunda
die, |quanto par della spera~, scilicet solari, |che sempre
scherza~, idest, movetur, |a guisa di fanciullo~; et est propria
similitudo, quia sol sicut puer, suo continuo motu semper
lascivire videtur.  Sicut etiam puer a nativitate sua est parvus
et debilis, sed continuo crescit et capit vires usque ad medium,
postea incipit declinare et tendere versus occasum; ita proprie
sol primo debilis ascendit usque ad meridiem et fit fortior;
deinde declinat ad vesperam, |tra l'ultimar dell'ora terza~,
idest, finem tertiarum, |e 'l principio del d@i~, idest, ortum
solis; et ut clarius et citius dicam, |vespero era l@a~, scilicet,
in illo hemisperio inferiori, |e mezza notte quivi~, scilicet,
erat in nostro hemisperio.  Et hic nota, quod si Dantes fuisset
in Jerusalem quae opposita est monti purgatorii in media nocte,
tunc in alio hemisperio fuisset recte meridies; sed quia erat in
Italia quando scribebat hoc, ideo dicit quod vesper erat ibi,
quia non aequaliter fit dies et nox omnibus gentibus, immo
dispariter secundum diversum situm terrarum.  

	|7-9.~  Dicit ergo: |e i raggi~, scilicet solis, |mi
ferian~, idest, feriebant, |per mezzo il naso~, et ecce causam,
|perch@e per noi era girato il monte~, tantum, |che gi@a andavamo
dritti in v#er l'occaso~, idest, occidentem, quia ibat
circulariter ascendendo per montem, ita quod aliquando habebat
solem a tergo, aliquando a fronte. 

	|10-15.  Quando.~  Hic poeta describit accessionem
angeli, quam sensit per nimietatem fulgoris, qui subito refulsit
in faciem eius.  Unde dicit: |quand'io senti' a me gravar la
fronte allo splendor~; nec intelligas splendorem solis esse
factum maiorem, sicut aliqui male intellexerunt, imo debes
considerare, quod splendor solis primo satis gravabat oculos
poetae quia erat bassus, et recte feriebat faciem eius; sed alius
splendor superveniens, scilicet angeli qui erat multo splendidior
sole, multo fortius gravabat sibi frontem.  Ideo dicit: |assai
pi@u che di prima~, idest, quam prius gravaretur a splendore
solis.  Et dicit: |e stupor m'eran le cose non conte~, idest, non
cognitae, quasi dicat, quod ignoratio causae erat causa
admirationis in eo, quia nesciebat unde tantus excessus
splendoris subito proveniret, qui vincebat splendorem solis.  Et
subdit remedium quod adhibuit circa hoc, dicens: |ond'io levai le
man in v#er la cima delle mie ciglia~, idest, supposui manum
oculis meis, |e fecimi el solecchio.~  Sicut homo solet facere
contra nimium splendorem solis; et ostendit quare fiat solechium,
dicens: |che lima~, idest diminuit, |del soverchio visibile~,
idest, de superfluitate obiecti quod videtur.  Unde Aristoteles
libro problematum circa principium quaerit propter quid versus
solem opponentes manum ante lumen magis videmus.  Et dicit quia
superabundantia prohibita a manu visum non laedit.  

	|16-18.  Come.~  Hic poeta ostendit reverberationem
luminis angelici per comparationem nobilem et subtilem; et
videtur dicere, quod evenit sibi adveniente angelo sicut de
radiis solis quando feriunt in aquam vel speculum, qui
refranguntur aequaliter in partem oppositam.  Talis ergo
refractio radiorum facta est ab angelo in facie sua.  Nunc ordina
sic literam: |cos@i mi parve esser percosso ivi dinanzi a me da
luce rifratta~, scilicet, ab angelo in facie sua; vel forte quia
lux angeli reflexit in luce solis sicut in speculo; |come quando
lo raggio salta dall'acqua o dallo specchio all'opposita parte
salendo su per lo modo parecchio~, idest, parem vel similem, |a
quel~, scilicet, vero radio primo, |che scende~, scilicet ad
aquam vel speculum.  

	|19-20.~  Et addit: |e tanto si diparte~, scilicet, ille
radius, |dal cader della petra in igual tratta~, idest, in
aequalem lineam.  Ad intelligentiam claram istius literae
obscurae, nota quod sicut scribit Albertus libro de
proprietatibus elementorum, casus lapidis est linea
perpendiculariter inducta a centro solis super capita hominum:
haec autem linea vocatur metaphorice casus lapidis, eo quod lapis
est quodlibet simpliciter grave cadit inferius perpendiculariter. 
Unde dicit ibi, quod aethiopes habitantes inter tropicum aestivum
et aequinoctialem habent duas calidissimas aestates, quia sol bis
pertransit casum lapidis super capita eorum.  Sicut a simili
poeta videtur hic dicere, quod radii angeli recte ceciderunt cum
magno calore et splendore super faciem suam, quo stupefactus est. 

	|21-24.~  Et dicit: |s@i come mostra esperienzia~, quia
sic videmus ad oculum, |et arte~, scilicet, prospectiva, quae
partim spectat ad philosophiam, partim ad geometriam.  Et hic
nota, quod omne corpus emittit de se radios in aerem; sed quia
aer est corpus invisibile, non apparent: sed in speculo
multiplicantur, et reddunt imaginem diversimode tamen, ut patet
in speculo convexo plano et concavo.  Et ponit effectum huius
reverberationis, dicens: |perch@e a fuggir la mia vista fu ratta~,
quia virtus visiva oculi infirmi non valuit substinere tantum
excessum splendoris.  

	|25-27.  Che @e~.  Hic poeta ostendit qualiter stupefactus
subito petiverit de re mirabili, dicens: |diss'io~, scilicet,
Virgilio: |o dolce padre~, in rebus enim dubiis loquitur
blandius, |che @e quel~, idest, quale lumen, |a che non posso
schermir lo viso~, idest, defendere cum toto scuto solechii,
|tanto che mi vaglia~, ut possim respicere vel cognoscere ipsum. 
Et dicit: |e par in v#er me essere mosso.~  Et sic erat in rei
veritate, quia angelus luminosus recte veniebat contra eum.  Et
nota quod magna arte autor descripsit istum secundum angelum,
quia quanto culpa invidiae est occultior, tanto purgatio debet
esse patentior et clarior.  

	|28-30.~  Et ponit responsionem Virgilii claram, dicens:
ille Virgilius, |ripose a me: non ti maravigliare s'ancor la
famiglia del cielo~, idest, angelica natura, quae est familiaris
ministra coelestis patrisfamiliae, |t'abbaglia~, idest,
|abarbaglia~, ablucinat, excaecat, |messo @e~, idest, angelus
missus a Domino, |che vien ad invitar ch'uom saglia~, scilicet,
ad alium circulum.  

	|31-33.~  Et dat sibi bonam spem vigorandi visum debilem
in brevi, dicens: |tosto sar@a ch'a veder queste cose~, splendores
angelorum, |non ti fia grave, ma fieti diletto~, scilicet, cum
perfecte purgatus pervenies ad coelum.  Et dicit: |quanto natura
a sentir ti dispose.~  Quasi dicat: non tamen credas te visurum
angelos in coelo ita perfecte, sicut vident animae beatae, quia
donec eris cum ista carne non poteris habere tantam gratiam et
virtutem.  

	|34-36.  Poi.~  Hic poeta describit purgationem factam ab
angelo in se, et invitationem eius, secundum quod praedixerat
sibi Virgilius.  Dicit ergo: et ille angelus, |disse con lieta
voce~, quia magnum gaudium est angelo de conversione peccatoris,
|entrate qua a un scaleo~, scilicet, ad ascensum scalae tertii
circuli, |men eretto~, idest, minus arduum et difficilem, |che
l'altro~, scilicet, praecedens, quia scala invidiae est magis
recta; et hoc dixit, |poi fummo giunti~, idest, postquam
pervenimus, |all'angel benedetto~; quia ipsi ibant continuo
contra angelum, et angelus veniebat contra eos.  

	|37-39.~  Et subdit gaudium, quod fecerunt animae quae
purgabantur ibi de purgatione sua, quia audiverant verba angeli;
unde dicit: |noi gi@a partiti linci~, idest, digressi de circulo
invidorum, |montavam~, scilicet, ad circulum iracundorum, |e fu
cantato retro~, ab illis spiritibus illud Evangelium: |Beati
misericordes~; ista verba recte faciunt contra invidiam, quia
misericors compatitur alienae miseriae; invidus vero laetatur. 
Et ponit aliam vocem, dicens: |e godi tu che vinci~; et fuit
etiam cantatum: tu qui vincis vitium invidiae laetare, quia et
nos laetamur tecum, nec invidemus magnae felicitati tuae.

	|40-42.  Lo mio maestro.~  Ista est secunda pars
generalis in qua poeta describit declarationem unius dicti positi
in capitulo praecedenti, quod videbatur non bene clarum.  Et
primo ostendit quomodo et quare petiverit a Virgilio de suo
dubio, dicens cum continuatione: |Lo mio maestro et io andavam
suso~, per scalam, |soli ambedue~, quia nullus spiritus purgatus
exiverat simul secum de circulo invidorum; |et io pensava
acquistar prode~, idest, facere aliquem profectum, ut tempus
utilius expenderetur, |andando~, per illam scalam, |nelle parole
sue~; sicut facit per omnes scalas istius purgatorii.  

	|43-45.~  Ideo dicit: |e drizza'mi a lui s@i dimandando,
che volle dir lo spirto di Romagna~, scilicet, dominus Guido del
Duca de Bretenorio, |e divieto e consorto menzionando~, scilicet,
quando in praecedenti capitulo exclamans contra gentem humanam,
dixit: |dov'@e mestier di consorto divieto~, scilicet, circa
temporalia, quae non possunt simul et semel ab omnibus possideri,
imo expedit, quod quae possidentur ab uno sint impossessa ab alio
et vetita sibi; cuius contrarium accidit in spiritualibus.  

	|46-48.  Perch'ello.~  Hic poeta ponit responsionem
Virgilii ad quaesitum, qui dicit breviter quod ille sub illis
verbis tetigit vitium quo fuerat maxime infectus: ideo ex
caritate increpuit genus humanum, ut vitaret vitium pro quo nunc
portabat tam amaram poenam, quia privatus erat nobili visione
oculorum.  Dicit ergo: |Perch'ello a me~, supple, Virgilius
respondit, et dixit: ille spiritus de Romandiola, |conosce il
danno~, idest, poenam, |di sua maggior magagna~, idest, culpa,
quia maius vitium quod habuerit in se iste Guido fuit invidia,
ideo dicit: |e per@o non s'ammiri~, quia non debet quis mirari,
|se ne riprende~, scilicet nos homines, |perch@e men sen piagna~,
idest, ploretur hic, quasi dicat: ideo reprehendit nos, ut homo
magis caveat invidiam, et per consequens minus puniatur.  Et hic
nota bene quod vere invidia praeter istam poenam voluntariam,
quam isti poenitentes ferunt, habet semper poenam suam secum. 
Caetera enim vitia habent secum aliquid voluptatis, sicut
superbia, cui gloriosum videtur excellere; avaritia, quae credit
per divitias omnia commoda simul possidere; luxuria et gula nimis
sensibilem afferunt delectationem, et ita de caeteris.  Sola
invidia non delectat, sed molestat suum possessorem; ideo bene
quidam invidiam justissimam vocaverunt.  Quid vero agat in alios
patet, quia nititur expellere caritatem et amicitiam de genere
humano, ut vult Tullius, sine quibus vita humana durare non
potest.  

	|49-51.~  Et ostendit Virgilius unde invidia oriatur,
dicens: |perch@e i vostri disiri~, idest humanus appetitus,
|s'appuntano~, idest, fundatur et firmatur circa terrena, |ove~,
idest, in quibus, |parte~, scilicet, aliqua, |si scema per
compagnia~; quia quod est unius diminuitur si distribuatur in
plures; ideo |invidia muove il mantaco ai sospiri~, idest,
accendit et inflammat spiritum ad suspirandum et dolendum de bono
quod videt alteri; et sic habes ex quo nascitur invidia.  

	|52-57.  Ma.~  Hic Virgilius ostendit quod contrarium
accidit in rebus spiritualibus, dicens: |Ma se l'amor della spera
suprema~, idest, coeli, |torcesse in suso il desiderio vostro~,
scilicet ad superna, |non vi sarebbe al petto quella tema~, quia
non oporteret tunc timere diminutionem.  Et assignat causam
dicens: |ch@e~, idest, quia, |ciascun possede tanto pi@u di bene,
quanto si dice pi@u nostro~, idest, quanto sunt plures
possessores, |l@i~, idest in coelo.  Ideo ostendit quod vera et
perfecta caritas inimica invidiae viget ibi, dicens: |e pi@u di
caritate arde in quel chiostro~, scilicet, in coelo.  Ex istis
patet satis declaratio et glossa illius textus.  

	|58-60.  Io.~  Nunc poeta Virgilio movet unam
quaestionem, quae videbatur sibi oriri ex declaratione facta per
Virgilium, dicens: |diss'io: son pi@u digiuno~, idest, magis
vacuus, |d'esser contento~, quasi dicat: sum minus contentus ex
responsione tua, |che s'io mi fosse pria taciuto~, idest, quam si
non movissem tibi dubium; quia factus sum magis dubius quam
certus ex verbis tuis.  

	|61-63.~  Unde dicit: |e pi@u di dubbio nella mente
aduno~; et ecce quomodo: |come puote esser ch'un ben distributo
in pi@u posseditor faccia pi@u ricchi di se, che se da pochi @e
posseduto?~  Gratia exempli: si habeo panem vel pomum meum, et
ipsum divido in decem partes et distribuo inter decem homines,
nonne ego fio pauperior, et res per partitionem suscipit
diminutionem?  

	|64-66.  Et elli.~  Hic poeta ponit responsionem
Virgilii, qui primo assignat causam huius dubitationis.  Unde
dicit: |Et elli a me~, supple, Virgilius dixit: |perocch@e tu
rificchi la mente~, idest, quia tu reflectis considerationem
mentis, |pure alle cose terrene~, quae sunt corporalia,
|dispicchi tenebre~, idest, trahis dubitationem, |di vera luce~,
ex veritate quae est clarior luce, si reflecteres mentem ad
aeterna spiritualia.  Et declarat hoc de bono spirituali per unam
comparationem nobilem et claram; et dicit breviter, quod Deus ita
infundit radium suae gratiae in mentem hominis, sicut sol radium
suae lucis in speculum; sed plus et minus secundum capacitatem
recipientium.  

	|67-72.~  Dicit ergo: |quello infinito et ineffabil
bene~, idest, summum bonum, scilicet, Deus, |che lass@u @e~,
scilicet, in spera suprema eo modo quo expositum est in oratione
dominica; vel non ponatur in litera, sed dicatur: |che lass@u cos@i
corre ad amore~, idest, descendit ad amantem, |come raggio viene
a lucido corpo~, sicut ad speculum; et tamen speculum vel aliud
corpus lucidum, quanto est lucidius tanto plus recipit de lumine;
|tanto si d@a~, scilicet, se fruendum beatis, |quanto trova
d'ardore~, scilicet, caritatis.  Unde dicit: |s@i che l'eterno
valore~, ipsius summi boni, |cresce sopr'essa carit@a quantunque
si stende~, idest tantum quantum ista caritas se extendit ad
amandum.  Quod autem unum et idem bonum non diminuatur ex
participatione multorum patet, quia una vox mea transit ad aures
multorum scholarium, et doctrina mea diffunditur in mentes
multorum auditorum, diversimode tamen pro qualitate ingeniorum,
et tamen in me non minuitur, imo crescit, sicut memini me solitum
dicere, cum facerem istam lecturam in Bononia. 

	|73-75.~  Et concludit: |e quanta gente pi@u lass@u
s'intende~, idest, intenditur et multiplicatur in coelo, vel
intelligunt se invicem, |pi@u v'@e da ben amar e pi@u vi s'ama~;
quod declarat per comparationem, dicens: |e come specchio l'uno
all'altro rende~; sicut si sint plura specula, quorum unum
repraesentetur in alio.  Et sicut videmus quod una lucerna
accendit mille et centum millia, et ita sapientia et fides.  

	|76-78.  E se.~  Hic ultimo Virgilius faciens finem,
remittit Dantem ad judicium sapientioris, si forte minus
sufficienter sit responsum.  Unde dicit: |E se la mia ragion~,
scilicet naturalis, |non ti disfama~, non tollit tibi famem, non
satiat appetitum tuum, |vedrai Beatrice~, idest, speculaberis
theologiam, ad quam pertinet ostendere fruitionem summi boni;
ideo dicit: |et ella pienamente ti torr@a questa et ciascun'altra
brama~, idest, famem, scilicet dubitationem fidei.  

	|79-81.~  Et dat Virgilius optimum consilium perveniendi
cito ad Beatricem, dicens: |procaccia pur che le cinque piaghe~,
idest, plagae, quae sunt vulnera mortalia animae, |tosto siano
spente~, idest, mortificatae, |come son gi@a le due~, scilicet
superbia et invidia, peiora caeteris.  Et tangit modum
purgationis, dicens: |che si richiudon~, idest, sanantur, |per
esser dolente~, per veram poenitentiam.

	|82-84.  Come.~  Ista est tertia pars generalis, in qua
poeta noster describit unam suam visionem per quam docet vitare
et praecavere vitium irae per quaedam memoranda exempla
personarum, quae cum haberent justam causam irascendi, usae sunt
clementia et benignitate magna: et primo continuans partem parti
ostendit quomodo dispositus fuerit ad novam materiam, dicens:
|Com'io volea dicer~, scilicet, Virgilio: |tu m'appaghe~, idest,
quietas et contentas me, |vidimi giunto in su l'altro girone~,
scilicet tertio, ubi punitur ira; et dicit: |s@i che le luci
vaghe~, idest, oculi avidi videndi novitates, |mi fer tacere~; et
continuo clausi oculos et obdormivi.  

	|85-93.~  Unde dicit: |ivi~, in introitu circuli, |mi
parve esser tratto di subito~, ex insperato, |in una visione
estatica~, idest, abstractiva.  Extasis enim est quando mens est
alienata non per revelationem, sed fortem imaginationem, quae
trahit et occupat eam sic totam, quod aliud non operatur.  Et
primo occurrit menti suae abstractae illa laudabilis moderatio
animi Mariae, quae cum per triduum quaesisset filium, tandem,
illo invento, non sicut fecisset alia mulier exarsit in iram, non
clamavit, non blasphemavit, non minata est vindictam; imo benigne
dixit voce suavi: fili, quid fecisti? ecce pater tuus et ego
dolentes quaerebamus te etc.  Dicit ergo: et videbatur mihi,
|veder~, in illa visione extatica, |pi@u persone~, sicut
sacerdotes et seniores cum quibus Christus disputabat, |in un
tempio~, scilicet, Jerusalem, ut scribitur Lucae II capitulo; |et
una donna~, scilicet, Maria, |in su l'entrar~, illius templi,
|con atto dolce di madre~, non iratae, |dicer~, Christo,
|figliuol mio, perch@e hai tu cos@i verso noi fatto?~ dando nobis
dolorem.  Unde dicit: |ecco lo tuo padre~, scilicet, Joseph, |et
io dolenti ti cercavamo~; et dicit: |e come quella tacque~,
scilicet, Maria, |ci@o che pareva prima~, scilicet, templum,
personae, Christus, |dispar$io.~  

	|94-96.  Indi.~  Hic poeta describit aliam mulierem quae
per contrarium Mariae irata petebat vindictam; sed vir eius magna
moderatione placavit eam; et recte procedit poeta.  Poterat enim
dicere aliquis iracundus: non possum exemplo Mariae continere me
ab ira; ideo statim adducit exemplum de homine peccatore et
pagano.  Ad cuius cognitionem est praesciendum quod, sicut patet
apud Tullium et Valerium et multos alios, Pisistratus fuit civis
atheniensis magnus philosophus et orator, qui mirabili eloquentia
et fraude sua pervenit ad tyrannidem Athenarum, quam tenuit
triginta quatuor annis cum odio principum et amore plebis, ut
scribit Justinus; cuius filiam pulcerrimam, cum mater secum
duceret, quidam adolescens ardens eius amore occurrens ei in via
dedit illi osculum, propter quod uxor magis accensa ira, quam
juvenis amore, accessit ad virum petens de tam insana temeritate
vindictam.  Pisistratus autem justam iram mulieris jocundo
scommate mitigavit.  Dixit enim subridens: quid faciemus hostibus
nostris si puniemus nos amantes?  Dicit ergo: |Indi~, idest,
deinde post Mariam, |m'apparve~, in eadem visione, |un'altra~,
scilicet, domina uxor Pisistrati, |con quell'acque~, idest,
lacrymis, |gi@u per le gote~; dolebat enim aliter quam Maria, ira
et indignatione, ideo dicit: |che 'l dolor distilla~, quia dolor
extorquet lacrymas ab oculis praecipue, |quando per gran dispetto
in altrui nacque~, scilicet, ille dolor.  

	|97-101.  E dire.~  Hic poeta ponit orationem mulieris ad
virum, qua persuadet vindictam iniuriae; unde dicit: |E dire~,
supple, videbatur illa domina: |O Pisistrato, vendica te di
quelle braccia ardite ch'abbracciar nostra figlia.~  Et probat
quod debet facere, et facit faciliter vindictam, quia dominus
potentissimus nobilissimae civitatis Athenarum, cuius excellentem
nobilitatem tangit duplici argumento; primo a nominis impositione
miraculosa; secundo a studio scientiarum.  Et ad huius literae
intelligentiam volo te notare, omissis fabulis, quod Augustinus
scribit XVIII de Civitate Dei, quod regnante rege Cecrope civitas
Athenarum condita vel restaurata fuit, quae sic denominata est a
Minerva, quae graece Athena dicitur.  Et huius rei causam
assignat secundum Varronem; nam tempore Cecropis duo prodigia
stupenda apparuerunt.  Unum, quia in uno loco subito nata est
arbor olivae ex terra; in alio aqua subito erupit ex terra:
quibus prodigiis rex motus misit ad Apollinem Delphicum ad
explorandum quid esset intelligendum, et quid agendum.  Ille
respondit quod oliva significabat Minervam, aqua Neptunum; et
quod erat in potestate civium, a quo nomine duorum deorum civitas
potius vocaretur.  Cecrops, audito responso, statim omnes cives
utriusque sexus convocavit ad consilium.  Mos enim erat tunc in
illis partibus quod feminae intererant publicis consiliis: et
breviter masculi pro Neptuno, feminae pro Minerva dederunt voces
suas.  Sed quia una plus inventa est feminarum Minerva obtinuit
victoriam.  Tunc Neptunus iratus inundatione maris vastavit
terras atheniensium, quia facile est daemoni effundere latius
omnem aquam: cuius ut ira placaretur, athenienses statuerunt ne
mulieres de caetero ad suffragia populi vocarentur, et ut nullus
filius haberet nomen matris, et nulla femina vocaretur Athena. 
Dicit ergo uxor Pisistrato viro suo, ut magis moveat eum: |se tu
se' sire~, idest, dominus; si pro quia, |della villa~,
nobilissimae civitatis Athenarum, |del cui nome ne' Dei fu tanta
lite~, inter Neptunum et Palladem: hanc litem tangit Ovidius in
VI Maioris, ubi fingit, quod Pallas hasta sua percussit terram et
subito nata est oliva.  Neptunus vero virga sua percussit terram
et subito nata est aqua.  Sub hac fictione quidam volunt quod
allegorice intelligatur quod magnum certamen fuit inter sapientes
illius urbis, an civitas esset magis nobilitanda et honestanda
vel ex studio philosophorum, vel ex lucro mercatorum; et tandem
obtentum est, quod dignitas huius urbis potius erat in sapientia
quam in opulentia.  Ideo dicit: |ed onde ogni scienzia
disfavilla.~  Unde Augustinus ibidem dicit: Ita illa civitas
mater aut nutrix liberalium doctrinarum, et tot et tantorum
philosophorum, qua nihil habuit Graecia clarius et nobilius,
ludificantibus daemonibus de lite deorum suorum masculi et
feminae de victoria feminae, per feminas accepit nomen Athenas,
et offensa a Deo victo compulsa est punire victoriam Deae
victricis, plus timens aquas Neptuni quam arma Minervae.  Ecce
quam pulcre Augustinus mordet dementiam illorum sapientum.  Plato
agebat gratias naturae de quinque, scilicet, quod genuerat eum
hominem non brutum; marem non feminam; graecum et non barbarum;
atheniensem non thebanum; et quod aetate Socratis a quo
instrueretur.  Et hic nota quod loco istius feminae graecae, quae
irata petebat vindictam de hoste a marito, poterat convenientius
poni post Mariam mulier romana, scilicet Livia uxor potentissimi
hominum Augusti, quae benignissima nobiliter persuasit viro
volenti sumere supplicium de coniuratis, ut more medicorum
mutaret remedia, et uteretur clementia et non ira; quo facto
Augustus ex inimicis capitalibus fecit sibi optimos amicos. 

	|102-105.  E'l signor.~  Hic poeta ponit responsionem
Pisistrati ad uxorem, dicens: |E 'l signor mi parea risponder
lei~, scilicet, uxori, |benigno e mite~, idest, humilis, |col
viso temperato: che farem noi~, idest, facere debebimus, |a chi
mal ne desira~, scilicet, hostibus odientibus nos, |se quei che
ci ama~, sicut iste juvenis, |@e per noi condannato?~  Et hic
nota, quod Pisistratus non solum in isto casu, sed in multis
aliis usus est humanitate et clementia; nam dum semel in mensa
quidam amicus vino gravatus expuisset in faciem suam, et famuli
astantes vellent illum trucidare, Pisistratus omnino prohibuit:
et cum ille post ebrietatem recognoscens errorem suum vellet se
occidere, Pisistratus benigne consolatus est eum promittens sibi
impunitatem et primam amicitiam.  

	|106-114.  Poi.~  Hic poeta, posito exemplo clementiae
viri peccatoris, adducit exemplum viri sancti, scilicet, Stephani
protomartyris, qui non solum non petebat vindictam ex ira, sed
rogabat veniam pro mactantibus eum.  Iste enim Stephanus, ut
habetur in Actibus Apostolorum, post mortem Christi plenus gratia
et fortitudine faciebat prodigia et signa in Jerusalem; sed cum
quidam de synagoga disputantes secum non possent resistere
sapientiae eius, introduxerunt duos falsos testes, qui accusarent
eum de blasphemia in Deum et Moysem.  At ille faciens altam
commendationem de Deo et Moyse purgavit se a crimine obiecto, et
coepit increpare eos.  At illi stridebant dentibus in eum; ille
autem intuens in coelum dixit: Ecce video coelos apertos et Jesum
stantem ad dexteram Dei.  Tunc exclamantes clauserunt aures suas
quasi abhorrentes audire blasphemiam, et duxerunt eum extra
synagogam et lapidaverunt eum; positis autem genibus exclamavit,
dicens: Domine, ne statuas illis hoc peccatum; et cum hoc
dixisset obdormivit in Domino.  Ad literam ergo: primo poeta
tangit iram judaeorum, dicens: |Poi vidi~, in eadem visione,
|genti accese in fuoco d'ira~, nam ira est accensio sanguinis
circa cor, |ancider forte un giovenetto~, scilicet, Stephanum,
|con petre~; unde Arator poeta dicit, quod illa gens saxea
oppressit eum lapidibus; sed ille per lapides adhaesit petrae,
idest, Christo, et dicit: |gridando a se pur~: |mart@ira,
mart@ira~, exhortantes se invicem.  Et tangit moderationem
Stephani, dicens: |e vedea lui~, scilicet, juvenculum, |chinarsi
gi@a in v#er la terra~, cum corpore, |per la morte che
l'aggravava~, sub multitudine lapidum; |ma degli occhi facea
sempre al ciel porte~; non immemor mandati Domini, qui praecepit
orari pro persequentibus nos.  Unde dicit: |orando l'alto sire~,
idest, Deum, aliter quam mulier rogabat paulo ante dominum
Athenarum, |in tanta guerra~; istud bellum erat injustum nimis,
quia mille impii feriebant, et solus justus sustinebat; |che
perdonasse ai suoi persecutori~, et hoc faciebat, |con quello
aspetto~, scilicet, benigno, |che piet@a disserra~, idest, aperit;
quia maiori miseratione indigent facientes, quam patientes
iniuriam.  Et hic nota quam mirabilem effectum habuit sanctissima
oratio, quia Paulus conversus est ad fidem precibus Stephani, qui
fuit tantus pugil fidei christianae, et tam probiter cum ense
defensavit eam contra hostes.

	|115-117.  Quando.~  Ista est quarta et ultima pars
generalis, in qua poeta noster describit interpretationem suae
visionis; et primo ostendit qualiter ipse excitatus recognovit
suam veram visionem.  Dicit ergo: |Quando l'anima mia~, quae
prius erat tota collecta interius et abstracta, |torn@o di fuori
alle cose che son fuor di lei vere~, quasi dicat, ad sensibilia,
quia prius viderat imaginaria, |io riconobbi i miei non falsi
errori.~  Ista litera videtur multis obscura; sed poeta vult
sententialiter dicere, quod licet non esset verum eum sic videre
illa prout sibi videbatur videre, nihilominus verum erat ea
fuisse ita vera, sicut visum fuerat sibi videre in illa visione
extatica.  Vult ergo dicere: recognovi veram visionem meam statim
cum evigilavi. 

	|118-123.  Lo duca.~  Hic poeta fingit, quod cum post
evigilationem iret adhuc quasi somnolentus et vinolentus,
Virgilius inquisiverit de causa talis incessus; unde dicit: |Lo
duca mio~, scilicet Virgilius, |che mi potea vedere~, et videbat,
|far s@i com'uom che da sonno si slega~, idest, dissolvitur et
excitatur nuper a somno, |disse: che hai che non ti puoi tenere?~ 
Aliud cogitamen natum ex illa visione totum conturbaverat poetam
et merito, ut statim audies; dicit ergo: |ma se' venuto pi@u che
mezza lega~, idest, per milliare cum dimidio, quia leuca
communiter continet tria milliaria, |velando gli occhi~, quos non
potes tenere apertos, |e con le gambe avvolte~, quae non potes
tenere recta; et dicit: |a guisa di cui vino o sonno piega~, qui
non valet se substinere.  

	|124-126.~  Et ponit responsionem suam ad Virgilium,
dicens: |diss'io: o dolce padre mio, se tu m'ascolte, io ti dir@o
ci@o che m'apparve~, in visione quam feci, |quando le gambe mi
furon s@i tolte~, sicut tu vides, quia amisi omnes vires corporis
ex magna perturbatione animi.  Et hic nota quod poeta noster
subtiliter fecit istam fictionem: fingit enim se ita fessum et
fatigatum ista visione, qua debebat potius esse vigoratus contra
impetum irae, ut per hoc det intelligi, quod ira quae est
appetitus vindictae, est ita naturalis homini, quod Homerus
dixit, quod ira est dulcior melle distillante.  Durissimum ergo
videbatur sibi quidquid viderat in fictione illa, scilicet, quod
deberet more Mariae se habere ad filium, quando esset provocatus
ad iram; et quod deberet more Pisistrati remittere iniuriam
factam in filiam suam; et quod more Stephani deberet parcere
dantibus sibi innocenti mortem, quia increparet illos juste. 
Certe videbatur sibi difficilius parcere offendenti, quam
superbos humiliari, et invido misereri.  Ipse enim aliquando
appetiverat vindictam, quod maxime faciunt florentini; et vere
ita videtur difficile homini parcere, quod multi constituti in
articulo mortis, cum in caeteris essent bene dispositi, nulla
ratione vel persuasione potuerunt inclinari ad parcendum.  Sic
ergo vide quod istud capitulum est valde subtile in multis
passibus suis.  

	|127-129.  Et ei.~  Hic poeta ponit responsionem Virgilii
ad se, qui dicit se nosse intrinseca secreta cordis eius.  Dicit
ergo: |Et ei~, supple, Virgilius dixit, non expectans ulterius
narrationem meam: |se tu avessi cento larve~, idest, coperturas,
|sopra la faccia~; est enim larva illa figura, sive simulacrum
quod apponitur faciei, ad celandam notitiam hominis, ad terrendum
pueros, |non mi sarien chiuse~, idest, ignotae, |le tue
cogitazion, quantunque parve~, idest, occultae et absconditae.  

	|130-132.~  Et continuo Virgilius interpretavit visionem,
dicens: |ci@o che vedesti~, in illa abstractione mentis, |fu
perch@e non scuse d'aprir lo cuore~, idest, ne recuses disponere
animum induratum odio, |all'acque della pace~, quam offert tibi
Deus si parcis alteri: unde dicit, |che son diffuse dell'eterno
fonte~, idest, Deo, quasi dicat breviter: quidquid vidisti
admonet te parcere, si vis habere pacem cum Deo qui parcat tibi;
an tu quia es nobilis non vis inclinari ad id ad quod saepe
inclinabatur Caesar Augustus, et semper Julius Caesar?  Et hic
nota quod licet parcere videatur propria virtus sanctorum, tamen
est etiam mos magnanimorum, ut scribit philosophus II
Rhetoricorum; unde Caesar in hoc praebuit exemplum magnanimitatis
cui aliud non possit comparari.  Nam cum in Thessalia essent
praesentatae sibi capsae epistolarum et omnium scripturarum
Pompei subito cremari fecit et nihil legit: simile fecit in
Africa de literis Scipionis soceri Pompei, sicut scribit Plinius
VII naturalis historiae.  

	|133-138.  Non.~  Hic Virgilius respondet quaestioni
tacitae; quia enim Dantes poterat dicere: Si ergo tu sciebas
causam intrinsecam meae turbationis, quare petebas quid haberem? 
Ad quod respondet Virgilius, quod non ex ignorantia sed ad
confirmandum ipsum et monendum quod disceret parcere.  Et litera
videtur valde obscura; sed sententialiter Virgilius vult dicere
quod non petivit propter illud propter quod petit ille qui videt
tantum cum oculo corporali, sed propter illud propter quod petit
ille qui videt tantum cum oculo spirituali.  Qui enim videt cum
oculo corporali tantum solet petere de intentione animi ut
certioretur; qui vero videt cum oculo spirituali, et cognoscit
dispositionem intrinsecam, non petit ad certiorandum se, sed ad
confirmandum hominem in rebus dubiis.  Ad literam ergo: dicit
Virgilius: |Non dimandai, che hai, per quel che face~, idest,
propter illam causam propter quam petit homo mortalis in corpore
vivens, |chi guarda pur con l'occhio~, scilicet, corporali,
|che~, idest, qui oculus, |non vede quando il corpo~, scilicet,
humanum, |giace disanimato~, idest, mortuum; quia post mortem
oculus hominis non videt, sed spiritualis sic.  Unde dicit: |ma
dimanda'ti per dar forza al piede~, qui tremebat, et timebat
intrare locum ubi purgatur ira, ubi oportet quod homo remittat
iniurias et offensas, et abiiciat appetitum vindictae.  Unde
vide, quod licet ratio suaderet istum introitum, tamen passio
dissuadebat, et dicebat: volo potius ire per omnem viam inferni,
quam per istam.  Unde dicit: |cos@i conviensi frugare~, idest,
stimulare et pungere, |i pigri, lenti~, qui sunt tardi ad
poenitentiam quando steterunt diu in somno peccati, |ad usar lor
vigilia quando riede~, idest, quando excitantur et disponuntur ad
poenitentiam; ita quod Virgilius in illa petitione sua pupugerat
ipsum tacite, quasi diceret: ah canis inhumane, quare es tardus
ad parcendum? 

	|139-145.  Noi.~  Hic ultimo poeta claudens capitulum
tangit materiam sequentis capituli, quae est de poena
iracundorum, et primo tangit suum processum, dicens: |Noi andavam
per lo vespero attenti~, ad novam et fortem materiam, |oltre,
quanto pot@en gli occhi allungarsi, contra i raggi~, scilicet,
solis, |serotini e lucenti~, quia fiebat sero, et sol tendens ad
occasum recte feriebat faciem; |et ecco un fumo farsi~, in quo
puniuntur iracundi, |verso di noi~, a simili, |oscuro come
notte~, et quod erat peius, |n@e era loco~, scilicet aliquis, |da
cansarsi da quello~, idest, declinandi ab illo fumo, divertendo
ad aliam partem pro vitando ipsum.  Et ecce effectum fumi:
|questo ne tolse gli occhi e l'aire puro~; quia abstulit nobis
conspectum solis et omnium rerum.  Quid sit iste fumus et quid
importet patebit in sequentibus.


