	|SUMMARIUM.~  CANTUS OCTAVUS, ^in quo tractat de eisdem,
et sicut duo angeli custodiebant vallem illam a quodam serpente;
et postea sicut cum judice Nino, et cum Corrado marchione de
Malaspinis locutus est multa ventura.~ 

	|Proemio.~  ^ERA gi@a l'ora che volge il disio.~  Postquam
in praecedenti capitulo superiori poeta noster tractavit et
determinavit de quinta specie postponentium poenitentiam
occupatione dignitatum et potestatum temporalium; nunc
consequenter in isto VIII capitulo agit et tractat de
dispositione dictarum animarum, et pertractat aliqua praeambula
praevia ad verum purgatorium ad quod appropinquant.  Et totum
istud capitulum videtur posse dividi in tres partes generales: in
prima quarum poeta describit orationem istarum animarum
illustrium et orationis effectum.  In secunda describit
singulariter unam animam modernam de numero praedictarum, cum qua
familiariter loquitur, ibi: ^Sordello ancora.~  In tertia et
ultima describit pugnam inter serpentem invadentem animas et
angelos defendentes; et describit aliam animam modernam cum
commendatione domus illius, ibi: ^Gli occhi miei.~  

	|1-9.~  Ad primum veniens dico, quod poeta describit
orationem illarum animarum cum effectu; et primo describit tempus
quo facta est oratio: et vult breviter dicere quod erat hora
tarda, quae tangit corda navigantium et peregrinantium, et facit
eos recordari filiorum et amicorum.  Dicit ergo: |Era gi@a l'ora~,
scilicet, sero primae diei; |che volge il disio ai navicanti~,
idest, revolvit desiderium ad familias eorum, quas reliquerunt
domi, et dulcescit cor eorum, maxime die prima qua recesserunt;
unde dicit: |e intenerisce il core lo d@i c'han ditto ai dolci
amici addio~, idest, vale; et quod dico de navigantibus intellige
de peregrinantibus; unde dicit: |e che~, idest, quae hora
serotina, |punge lo novo peregrin~, idest, qui noviter intravit
peregre, |d'amore~, scilicet, amatorum parentum et carorum
amicorum, |se ode squilla da lontano~, idest, si audit campanam
pulsantem a longe ad Ave Maria, |che~, idest, quae campana, |paia
piangere~, idest, videatur deplorare, |il giorno che si more~,
idest, diem, quae recedit et declinat; vel dic, |che~, idest, qui
novus peregrinus ita punctus amore videtur deplorare quod nimis
cito noctescat antequam hospitetur.  Talis ergo hora erat,
|quand'io incominciai a render vano l'udire~, scilicet, illum
Sordellum loquentem, quasi dicat, quod statim cum Sordellus fecit
finem suo sermoni, vidi unam illarum animarum disponentem se ad
loquendum cum Deo; unde dicit: |et a mirar~, scilicet, incoepi,
|l'una dell'alme~, idest, unam illarum animarum, quae erat anima
judicis Nini de Gallura, ut postea dicetur, |sorta~, idest,
elevatam, quia primo sedebat cum aliis, et ista anima disponebat
se ad orandum, et invitabat alias ad orandum secum, ideo
imponebat eis  silentium; unde dicit: |che~, idest, quae anima,
|l'ascoltar chiedea con mano~, idest quae nutu, non verbo,
faciebat signum illis ut facerent finem cantui, quia cantabant
Salve Regina, ut dictum praecedenti capitulo, et ascultarent
orationem quam facere intendebat; quasi diceret tacite: amodo est
tempus orandi non cantandi.  Et hic nota quantum comparatio sit
proprie ad propositum: sicut enim navigantes per mare et
peregrinantes per terram, adveniente sero, recordantur domus,
patriae et amicorum, et cogitant de portu et hospitio ubi
requiescant a laboribus suis, ita nunc istae animae ambulantes
per mare amarum et vallem lacrymarum huius mundi recordantur
sero, scilicet in morte, patriae coelestis, quam dimiserant
propter curam regnorum temporalium, ut sic tandem a laboribus
magnis requiescant. 

	|10-12  Ella.~  Hic poeta describit dispositionem orantis
et orationem eius, dicens: |ella~, scilicet, anima, |giunse e
lev@o ambe le palme~, idest, coniunxit manus et levavit ad coelum,
|ficcando gli occhi verso l'oriente~, scilicet oculos mentis, nam
orantes convertunt se ad orientem, unde ecclesiae christianorum
sunt conversae ad orientem, rogantes, ut sol justitiae oriatur
super eos; tam devote, |come dicesse a Dio: d'altro non calme~,
idest, non curo de re alia, quia tota mea intentio tendit in te. 
Et tangit orationem, dicens, quod illa anima coepit cum summa
devotione cantare unum hymnum beati Ambrosii, qui cantatur ad
completorium contra illusiones daemonis et in pollutiones carnis. 

	|13-15.~  Dicit enim: ^Te lucis ante terminum Deum
precemur supplices ut solita clementia sis praesul ad custodiam. 
Procul recedant somnia et noctium phantasmata~ etc.  Sic ergo
vide quomodo poeta fingit istos canere talem orationem quae
congruit tali horae temporis.  Dicit ergo quod ista oratio quae
incipit: |Te lucis ante terminum~ etc., |gli usc@i di bocca~, illi
spiritui, |s@i divotamente e con s@i dolci note~, scilicet, melodia
cantus, |che fece me a me uscir di mente~; quasi dicat, quod sum
in totum abstractus ad audiendam suavitatem illius dulcissimae
melodiae.  Hoc potes clare intelligere si recurris ad ea quae
notavi de mirabili virtute, et efficacia musicae ad dissolutionem
et devotionem, secundo capitulo huius libri.  

	|16-18.~  Et dicit quod illae animae fecerunt idem; unde
dicit: |e l'altre~, scilicet animae illustres quibus obediverant
in vita magna regna, multae urbes et magni exercitus, |seguitar
lei~, obedientes parvo nutui, |dolcemente e divote~, quia
scilicet, surrexerunt et verterunt se similiter ad orientem, et
junxerunt et levaverunt manus orantes devote et cantantes
dulciter, |per tutto l'inno intero~; hymnus enim est laus Deo
debita, |avendo gli occhi~, idest, contemplationem mentalem, |a
le superne rote~, idest, ad coelos, sicut similem actum possumus
videre saepe hora completorii in choris ecclesiarum nostrarum,
quod unus incipit alte cantare dictum hymnum vel alium, et
continuo caeteri sequuntur usque ad finem hymni.  Et nota quod
poeta fingit hic istos orare, quod adhuc non fecit in aliqua
secta animarum superius, quia appropinquat ad purgatorium, ideo
merito inducit istos spiritus intraturos poenitentiam orare
contra tentamenta daemonis.  Sed statim dicet aliquis: quomodo
isti orant contra somnia et alia quae certum est non esse in
purgatorio?  Dicendum breviter, quod talia non sunt in purgatorio
essentiali, sed morali sic: nam qui tendunt ad poenitentiam
maxime tentantur, et ideo magis indigent oratione.  

	|19-24.  Aguzza.~  Hic poeta descripta oratione
devotissima illustrium, describit orationis effectum; et quia
facturus est nobilem fictionem, primo convertit sermonem suum ad
auditorem, ut reddat eum attentum, dicens: |o lettor, aguzza gli
occhi~, idest, subtilem speculationem mentis, |qui~, idest, in
isto passu, |al vero~, idest, ad veritatem latentem sub litera,
|ch@e 'l velo~, idest litera, |@e ora ben tanto sottile~, idest,
clara et aperta, |certo che 'l trapassar~, scilicet, oculorum
intellectualium, |dentro~, scilicet ad sententiam, quae est
inclusa sub integumento, |@ee leggiero~, et verum dicit; nam si
quis bene considerat fictionem praecedentem, per quam poeta
ostendit orationem justorum factam ad Deum, certe faciliter
intelligit sequentem, in qua ostenditur effectus orationis justae
exauditae, quia scilicet statim missum est auxilium a coelo
contra tentationem; et ideo statim ponit dispositionem animarum
expectantium succursum a Deo, dicens: |io vidi quello esercito
gentile~, idest, illos spiritus illustres, qui fuerunt olim
strenuissimi armorum, et armatos duxerunt exercitus, et moraliter
sunt in continuo certamine contra vitia; ideo suppliciter
implorant divinam gratiam, et ponunt spem in ea, tacite facto
fine orationi, |poscia riguardar in sue~, ad coelum vel ad culmen
montis, |quasi aspettando~, quia indubie sperabant suam orationem
esse exauditam, |pallido~, per affectionem, |et umile~, per
devotionem et subiectionem.  Et hic nota, lector, quod illud quod
Dantes hic fingit subtiliter de istis regibus et principibus qui
humiliant se Deo, et obtinent subsidium, accidit de facto
secundum historicam veritatem in Theodosio imperatore romanorum
valentissimo.  Nam cum gereret bellum contra hostes infestissimos
in Gallia, humiliter conversus ad preces obtinuit quod tela
hostium retorquerentur in ipsos mittentes, unde faciliter habuit
optatam victoriam, ut scribit Augustinus de Civitate Dei, et
Horosius, cuius rei miraculosae fecit mentionem Claudianus poeta
paganus conterraneus Dantis, qui gratulatur Theodosio super hac
gloriosa victoria, dicens: ^O nimium dilecte Deo cui fudit ab
antris AEoliis armatas hyemes, cui militat aether, Et coniurati
veniunt ad classica venti~ etc.  De quo Ambrosius facit maximam
commendationem.  

	|25-27.  E vidi.~  Hic poeta describit succursum
petitum missum a Deo, scilicet duos angelos armatos venientes ad
defensionem eorum contra durum adversarium et potentem; unde
dicit: |E vidi due angeli uscir dell'alto~, scilicet, coelo, |e
scender giue~, scilicet ad terram, supra vallem.  Per hos duos
angelos missos a Deo intellige duos nuntios Dei protectores
animarum portantes justitiam et misericordiam; quae duo Deus
operatur circa poenitentes in purgatorio, sicut expresse autor
tangit in aliquo textu purgatorii; ideo dat eis arma
convenientia, dicens: |con due spade affocate~, idest, ignitis et
rubeis; nam ensis figurat justitiam quae juste ferit
delinquentem; et dicit: |tronche e private delle punte sue~: per
hoc tangit misericordiam quae contemperat ipsam justitiam in
eodem corpore ensis, quia justitia et misericordia sunt simul
unitae in Deo.  

	|28-30.~  Et tangit vestimenta angelorum per comparationem
novorum foliorum, dicens: et illi angeli, |erano verdi in veste
come fogliette pur mo nate~; et est propria comparatio de
viriditate ad viriditatem, et de nova apparitione ad novam
nationem foliorum, |che~, idest, quas vestes, |percosse da verdi
penne~, idest, ab alis, |traevan~, idest, portabant, |dietro e
ventilate~, idest, vibratae.  Et per istam tantam viredinem
intellige magnam spem quam portant et dant isti angeli istis sic
se humiliantibus, et disponentibus ad gratiam, qui sperant in
divina justitia et misericordia, in quibus debet spes redeuntium
ad Deum semper virere.  

	|31-36.  L'un.~  Hic poeta describit actum  istorum
angelorum, dicens: |L'un~, scilicet, angelus, |sen venne~,
scilicet, ex una parte vallis, |a star poco sovra noi~, qui
eramus in dicto balcio, |e l'altro~, scilicet angelus, |scese in
l'opposita sponda~, scilicet, ex altera parte vallis, ne ex
aliqua parte subintraret offensio, |s@i che la gente~, idest,
nobiles illi principes, |in mezzo si contenne~: et sic positi
inter duos vigiles custodes erant tuti, et bene sperabant de
salute contra omnia impedimenta; vel sic gens purgatorii est
aequaliter posita inter justitiam et misericordiam.  Et describit
excellentiam dictorum angelorum, dicens: |ben discernea in lor~,
scilicet, angelis, |la testa bionda~, idest auream; propter quod
figurat perfectionem angelicam, sicut aurum est perfectissimum
metallorum, |ma nelle faccie l'occhio si smarria~, propter
excessum splendoris procedentis a faciebus eorum, quem oculus
noster infirmus sustinere non valet; ideo dicit: |come vert@u ch'a
troppo si confonda~, sicut virtus visiva gravatur ad radium
solis; et de rei veritate intellectus noster saepe alteratur, non
valens cernere vel comprehendere profunditatem divinae justitiae
vel misericordiae.  

	|37-39.~  Et ostendit officium istorum angelorum,
dicens: |disse Sordello~, mihi admiranti illos angelos: |ambo
vegnon del grembo di Maria~, idest, a Deo, qui per Mariam fecit
justitiam et misericordiam nobis, unde sine Maria non esset
purgatorium; ergo bene a Maria venit nobis auxilium, in cuius
laudem dictum est: ^Quem totus mundus capere non poterat, tuo
gremio contulisti.~  Et ecce ad quid: |a guardia della valle~,
pro qua intelligitur vallis ista miseriae, |per lo serpente~,
idest tentationem diaboli, qui insidiatur fallaciter tendentibus
ad poenitentiam: daemon enim in specie serpentis tentavit primos
parentes nostros.  Et hic nota quod animae istorum quae nondum
intraverunt purgatorium possunt tentari, ut hic dicitur; sed
animae existentium in purgatorio, non, ut patet infra capitulo
XI.  Et dicit: |che verr@a via via~, idest, nunc nunc, quia facit
ultimum de potentia, ut revocet appropinquantes ad portam
purgatorii a bono proposito.  

	|40-42.~  Et concludit effectum verborum Sordelli ex
parte sui, dicens: |ond'io che non sapeva per qual calle~,
supple, venturus esset serpens, quia tentatio venit occulta, et
subintrat latenter, |mi volsi intorno~, timens mihi ex omni
parte, |e stretto m'accostai tutto gelato~, quia nimius timor
reddit hominem totum frigidum, quia sanguis recurrit ad cor, ut
saepe dictum est, |alle fidate spalle~, scilicet Virgilii, ad
quem fidenter eram solitus recurrere.  Et pulcre fingit hoc, quia
historice serpens est per naturam inimicus hominis, ideo
terribilis et formidabilis; et ideo iste serpens qui prius
propinavit venenum primo homini, et dedit mortem illi immortali,
plus terruit nunc poetam nondum visus quam aliquis serpentum,
quos viderit in arena inferni, qui dabant tam varias mortes
peccatoribus.

	|43-45.  Sordello ancora.~  Ista est secunda pars
capituli, in qua poeta noster describit singulariter unam animam
modernam illustrem quae familiariter confabulatur secum de filia
et uxore; et primo pro continuatione ostendit qualiter Sordellus,
non contentus ostendisse eis ab extra spiritus virorum illustrium
et actus eorum, deduxerit eos ad locum.  Dicit ergo: |Sordello
ancora~, supple, dixit nobis, |avvalliamo omai~, idest,
descendamus ad dictam vallem, |tra le grandi ombre~, scilicet,
magnorum et magnanimorum virorum, |e parlaremo ad esse~, idest,
aliquibus ex nostris italicis, ut patebit: et assignat causam,
quia, |grazioso fia lor vedervi assai~, idest, quia erit satis
gratum, imo gratissimum istis videre vos duos tantos poetas, quia
viri illustres et moderni summe delectantur videre et audire
poetas, qui possint facere de eis memoriam et famam, sicut
sapientissimus rex Robertus honoravit et laureavit novissimum
poetam Petrarcham, qui ubique facit altas commendationes de eo. 
Sicut ergo fuit nobilis invidia Alexandri Magni ad Achillem,
cuius gloriam Homerus fecerat aeternam, ita nobilis timor
Alexandri imperatoris timentis viros literatos et eloquentes, ne
aliquid asperum de eo scriberent.  Alia litera habet, ^vederne~;
ita quod tunc Sordellus ponit se tertium, sed nimis esset magna
laus de se ipso.  

	|46-48.~  Et tangit descensum eorum et animam unam
dicens: |solo tre passi credo ch'io scendesse~, de illo gradu
altiusculo, |e fui disotto~, scilicet, in valle, |e vidi un che
mirava pur me~; iste erat judex Ninus, de quo statim dicetur, qui
mirabatur Dantem non pro eo quod erat vivus, sicut caeteri qui
nondum sciebant hoc, sed quia volebat cognoscere eum vicinum
suum; ideo dicit: |come conoscer mi volesse.~  

	|49-52.  Tempo.~  Hic poeta ostendit quomodo devenerit in
cognitionem istius admirantis se, non obstante hora tarda; unde
dicit: |tempo era gi@a~, scilicet crepusculum, |che l'aer
s'annerava~, idest, quod aer efficiebatur niger, obscurus umbra
noctis advenientis; |ma non s@i~, idest, sed non in tantum, |che
tra gli occhi miei e suoi non dichiarasse ci@o che pria serrava~,
ipse aer, antequam descenderem inferius, et ideo, |v#er me si
fece~, ille Ninus tamquam avidior, |et io v#er lui mi fei~, et
manifestat nomen eius gratulans suae salvationis.  Ad cuius
cognitionem debes scire, quod iste Ninus fuit nobilis genere et
potens, pisanus origine, quia fuit de Scotis de Pisis, et fuit
judex Gallurae in Sardinia, de quo dictum est Inferni capitulo
XXII, et expulsus de civitate Pisarum proditione comitis Ugolini,
ut dictum est Inferni capitulo XXXIII, qui confederavit se cum
florentinis et lucanis, et magnum bellum fecit tamquam strenuus
contra Pisas in MCC; sed paulo post mortuus est in castro sancti
Miniati; ideo poeta qui noverat benignam naturam hominis in vita
et eius bonam dispositionem in morte, ponit ipsum salvum.  

	|53-57.~  Dicit ergo: |Judice Nino.~  Nomen fuit olim
potentissimi regis assyriorum, qui quondam subiugavit totum
orientem: |deh quanto mi piacque quando te vidi non esser tra'
rei!~ idest, inter damnatos in inferno, reos mortis aeternae. 
Hoc dicit quia Ninus nimis fuerat occupatus circa potestatem
temporalium, et bellaverat contra patriam, ideo: |nullo bel
salutar tra noi si tacque~, ad renovandam amicitiam; |poi
dimand@o~, ille Ninus, |quant'@e che tu venisti a pi@e del monte~,
idest, quod prius applicuisti ad insulam prope montem purgatorii,
|per le lontane acque~, scilicet, a fauce tyberina.  Imaginabatur
Ninus quod Dantes venisset ad purgatorium portatus a navi ab
angelo per mare, sicut ostensum est secundo capitulo huius libri.  

	|58-60.  Oh! diss'io.~  Hic poeta ponit responsionem ad
Ninum, et dicit quod non transivit per eam viam per quam animae
defunctorum, imo vivens venit per infernum.  Dicit ergo: |Oh!
diss'io lui~, scilicet, illi Nino, ego |venni stamane~, quia in
diluculo intravit purgatorium, ut patuit primo capitulo huius,
|per entro i luoghi tristi~, scilicet, transiens per loca
infernalia.  Unde vide quod sicut Dantes non intravit infernum eo
modo quo alii damnati, ita non intravit purgatorium eo modo quo
alii salvati: et declarat quare non venit per viam qua mortui,
cum addit: |e sono in prima vita~, scilicet temporali, |ancor~,
idest, quamvis, |che acquisti l'altra~, scilicet vitam aeternam,
|s@i andando~, idest, sic purgando me a vitiis per istum montem
laboriosum.  

	|61-63.~  Et ponit effectum suae responsionis, quia
uterque audientium stupefactus est valde; und dicit: |e come fu
la mia risposta udita~, scilicet, quod eram vivus, |Sordello e
egli~, scilicet Ninus, qui soli duo audiverant hoc, quia audisti
jam quod Ninus recesserat a turba suorum, et venerat in occursum
Danti, volens recognoscere ipsum, |indietro se raccolse~,
percussi magno stupore; unde dicit: |come gente di subito
smarrita~, de re nova, numquam alias visa vel audita; et tu
dices: Nonne Sordellus qui tantum fuerat cum Dante, perpenderat
ipsum fore vivum?  Dico quod non; quia anima separata est ibi
visibilis sicut et homo vivens, ita quod per visum non
cognoscebatur quod viveret, sed ex eius manifestatione vel umbra
corporis, vel respiratione, vel per aliud simile signum; unde
poeta exclamavit supra secundo capitulo: ^o ombre vane fuor che
nell'aspetto.~  

	|64-66.~  Et ostendit quid fecerunt isti duo stupefacti,
dicens: |l'un~, scilicet Sordellus, |si volse a Virgilio~, quasi
dicens: o quis est iste mirabilis, quem tu ducis tecum vivum per
loca mortuorum? |e l'altro~, scilicet, Ninus, supple, volvit se,
|ad un che sedea l@i~, scilicet, Corrado marchioni Malaspinae, qui
erat sibi socius et familiaris sedens cum aliis in loco basso,
quia iste erat italicus et vicinus suus et magis par quam illi
principes et magnates; ideo statim Ninus convertit se ad illum,
|gridando~, ex admiratione: |su, Corrado~, idest, surge cito,
|vieni a veder che Dio per grazia volse~, idest, rem mirabilem,
quam Deus ex gratia speciali concessit uni nostro tusco, ut
vivens discurrat videndo regiones mortuorum in seculo: vere ista
est stupenda gratia, quae numquam videtur concessa alteri. 

	|67-72.  Poi.~  Hic poeta ponit orationem Nini ad se, qui
captans benevolentiam petit ut recommendet eum filiae suae, sicut
fecit rex Manfredus supra.  Et litera ista est valde obscura et
sententia clausa; unde ista litera potest habere duplicem
intellectum: primus est, quod Ninus adiurat Dantem per amorem
Virgilii, quod ipse recommendet eum filiae suae; et tunc expone
et ordina sic literam: |poi volto a me~, scilicet, ille Ninus,
qui primo volverat se ad Corradum Malaspinam, dixit mihi
adiurative exordiens: |per quel singular grado~, scilicet,
dilectionis et amoris, vel ascensionis ad coelum, |che tu d@ei a
colui~, idest, quem tu debes Virgilio, quia plus tenebatur
diligere Virgilium, et plus debebat illi grates et gratiarum
actiones, quam alteri autori de mundo, quia dederat sibi causam
tanti poematis, et fecerat sibi viam ad tam altam speculationem;
unde dicit: |che s@i nasconde lo suo primo~, idest, suum corpus
quod est prius tempore quam anima, quia prius foetus generatur in
utero et organizatur, quam anima infundatur in corpus, ut dicetur
XXV capitulo huius Purgatorii, quod corpus Virgilii erat
absconditum, idest sepultum; et petit, |perch@e~, idest, quare sic
abscondit suum corpus; et respondet sibi ipsi statim, |che non
gli @e guado~, idest, quia non est vadum vel via, quod mortuus
possit portare corpus suum secum; quasi dicat uno verbo: adiuro
te per debitum quod habes cum Virgilio qui mortuus ducit te vivum
usque ad coelum; sed licet ista expositio videatur subtilis et
pulcra est tamen alia melior et maior.  Est ergo secundus
intellectus talis, quod Ninus adiurat Dantem per amorem quem
habet ad Deum; et tunc litera est sic exponenda; |per quel
singular grado~, scilicet, ascensionis, vel dilectionis, vel
gratitudinis, |che tu d@ei a colui~, scilicet Deo, cui plus
teneris quam Virgilio vel alteri benefactori tuo, quia
unusquisque tenetur diligere Deum super omnia, et supra se ipsum,
et illi reddere grates, etiam si esset certus de damnatione sua,
alioquin esset ingratus: quanto plus tu, qui ultra alia multa et
magna beneficia obtinuisti ab eo singularem gratiam ascendendi
vivus ab infima valle usque ad summum coelum; et dicit: |che~,
idest, qui Deus, |s@i nasconde lo suo primo~, idest, primam
causam, et primum principium; et respondet continuo sibi ipsi,
|che non gli @e guado~, idest, non est vadum, vel via, quo homo
possit cognoscere infinitam essentiam primam; quasi dicat uno
verbo Ninus: adiuro te per illum infinitum, incomprehensibilem
Creatorem, cuius singulare beneficium tantum relucet in te:
|quando serai di l@a dalle larghe onde~, scilicet, Oceani
intermedii; quasi dicat: quando rediveris ad mundum viventium,
qui est divisus a nostro a magno mari, |di' a Giovanna mia~,
filiae meae, |che per me chiami~, scilicet, orando devote ad
Deum, |l@a dove~, scilicet in coelo, |agl' innocenti si risponde~,
quia Deus exaudit preces innocentum justas; et ista erat virgo
puella pura.  Unde ad intelligentiam claram istius literae et
sequentis debes scire, quod iste nobilis Ninus habuit in uxorem
illustrem dominam Beatricem, sororem marchionis estensis Azonis
III famosi, de quo jam supra facta est mentio capitulo V huius
libri, et alibi saepe; ex qua genuit filiam, quae vocata est
Johanna.  Ipse vero mortuus est sine mascula prole: post cuius
mortem uxor eius nupsit domino Galeatio Vicecomiti, capitaneo
Mediolani, et filia eius nupsit domino Richardo de Camino domino
Tarvisii.  Ideo Ninus rogat Dantem, ut dicat filiae suae, quod
roget pro eo, quia uxor sua non videtur amplius curare de eo. 

	|73-75.  Non credo.~  Hic Ninus ostendit, quare non
recommendat se uxori, quia non credit, quod amplius curet de eo,
sicut simile dixit supra Boncontes de Montefeltro de Johanna
uxore sua.  Dicit ergo: et quare dico de filia? quia, |non credo,
che la sua madre~, idest, Beatrix uxor mea, quae sic vocata est a
Beatrice quondam Aldrovandini marchionis filia, quae nupsit
Andreasio regi Hungariae, mulier magnanima valde, |pi@u m'ami~,
sicut prius amabat in vita; |poscia che transmut@o le bianche
bende~, quas portabat in viduitate, idest, postquam transvolavit
ad secundas nuptias domini Galeatii.  Per hoc nota, quod poeta
tacite tangit vanam curam quorumdam, qui ex nimio amore, quem
habent ad uxores, a quibus videntur diligi in vita, solliciti
sunt quid acturae sint post mortem eorum, et vellent eis
praescribere legem ne transirent ad secunda vota, cum tamen
possint dici satis felices si in vita servetur par debitum,
aequalis amor, et mutua fides coniugii: ideo iste divinat sibi
malum, dicens: |le quai~, scilicet, bindas albas, |convien che
misera ancor brami~; quia scilicet deveniet ad talem statum, quod
vellet libenter esse in primo statu viduitatis: et sic fuit de
facto, quia vir suus secundus expulsus de Mediolano, factus est
stipendiarius Castruccii in Tuscia, et mortuus est ibi.  

	|76-78.~  Et ex hoc Ninus arguit ab uxore sua ad alias
instabilem amorem mulierum, dicens: |per lei assai di lieve si
comprende~, idest, per unam faciliter cognoscitur de aliis; vel
secundum aliam literam, |di l@a~, idest, in mundo viventium;
|quanto in femina foco d'amor dura~, idest, non diu durat ardens
amor in muliere, |se l'occhio o 'l tatto spesso nol raccende.~ 
Mulier enim, ut alibi dictum est, naturaliter est frigida, sed
more ferri si accenditur visu vel tactu efficitur calidior viro,
quae caliditas non continuatur, nisi saepe reaccendatur.  

	|79-81.  Non.~  Hic Ninus probat, quod ista non bene
fecerit nubendo secunda vice, quia non erat sibi tam honorabile
post mortem dici uxor Galeatii, sicut si diceretur uxor Nini. 
Dicit ergo: |la vipera~, insignium vicecomitum de Mediolano, |che
i milanesi accampa~, idest, quam mediolanenses portant in campo,
quia Galeatius erat tunc dominus Mediolani, |non le far@a s@i bella
sepoltura~, idest tam honorabilem, |com'avria fatto il gallo di
Gallura.~  Nam Gallus est insignium judicum Gallurae; quasi
dicat: pulcrius fuisset sibi, quod in epitaphio sive titulo
sepulturae legeretur: Hic jacet Beatrix, uxor judicis Nini de
Gallura, quam quod legatur: uxor domini Galeatii de Mediolano. 
Et dicunt communiter exponentes, quod Ninus erat nobilior et
melior illo, sed de hoc non facio curam hic; sed dico quod
loquitur subtilius, et vult dicere: maior honor erat huic
illustri mulieri dici uxor unius viri tantum, scilicet primi,
quam secundi; ita quod tacite tangit eam, quod nupsit secundo,
unde jam doluit de hoc supra.  Et certe istud est laudabile in
muliere, et fuit laudabilius olim in Roma, quae aliquandiu fuit
quoddam templum pudicitiae.  Unde Valerius dicit, quod quae uno
erant contentae matrimonio corona pudicitiae honorabantur; imo
usque in hodiernam diem, non habetur mulier in magno pretio vel
honore in urbe, quae nubit post primum virum; sed certe venit lex
nova quae dicit: mulier soluta lege viri, quotiens vult nubat in
Domino.  Ista nobilis domina, quid debebat facere vidua, quae
erat juvenis et formosa, et sine filiis masculis?  Et quomodo
potuisset etiam si voluisset contradicere marchioni fratri suo
potentissimo?  Sed ulterius non erit superfluum considerare hic
quod poeta noster non sine quare descripsit hic incidenter istam
domum mediolanensem ab insignio, quia armatura ista terribilis et
domus fuit nimis potens diu in Lombardia.  Unde primo nota quod
vipera est serpens strictus superius, amplior inferius, habens
caput dentatum, os acutum, sed masculus tantum duos dentes
inferius, et alios duos superius correspondentes illis; foemina
autem habet plures: et in hoc cognoscitur morsus masculi a morsu
foeminae, ut dicit Avicenna.  Et de isto animali Plinius et multi
dicunt quod exitus superfluitatis est sicut puncta acus, ideo non
potest concipere nec parere sicut alia animalia; quod totum
Albertus magnus reputat falsum, et dicit quod numquam natura
dedit actum, cuius non daret naturalem potentiam et facultatem;
ideo dicit, quod omnia genera serpentum concipientium primo ova,
et postea parientium animal propter duas sui uteri dispositiones
dicuntur viperae, quasi vi intrinseca parientes.  Ad propositum
ergo domus vicecomitum de Mediolano portat viperam pro armatura,
quae tenet infantulum totum sanguineum in ore, quem nunc
deglutit, nunc evomit, sed tenet in continuo cruciatu.  Vult ergo
dicere Ninus, quod Beatrix plus esset honorata gallo, armatura
primi viri, ave domestica, quam vipera, armatura secundi viri,
serpente feroci; qui gallus naturaliter inimicatur serpenti. 
Circa secundum, videlicet circa potentem domum est sciendum, quod
primus promotor domus vicecomitum fuit cardinalis Octavianus de
Ubaldinis, qui fecit fieri Othonem vicecomitem capellanum suum,
archiepiscopum Mediolani; qui vir astutissimus rogavit eumdem, ut
faceret fieri Raymundum de la Turre patriarcham Aquileiae, ut
illi de domo sua sequerentur eum: et sic factum est.  Qui
Raymundus tenuit patriarchatum viginti sex annis; et fuit frater
domini Alemanni, qui primus fuit capitaneus Mediolani.  Igitur
anno Domini MCCLXXVI expulsis dominis de la Turre de Mediolano,
qui diu fuerant potentissimi, Otho cum suis intravit Mediolanum
cum isto modo et pacto, quod plures ex nobilioribus domibus
eligerentur capitanei, qui regerent civitatem successive, quorum
primus fuit dominus Maffaeus vicecomes nepos eius, ob reverentiam
eius.  Cum autem Maffaeus diceret in fine anni patruo suo,
officium finiri, Otho extorsit gladium de vagina nepoti, et
dixit: Eripe a me, si potes, hunc gladium.  Ille notavit dictum,
et continuavit regimen.  Iste Maffaeus fuit providentissimus
tyrannus; et sua solertia fecit multa magnalia, et vixit ultra
nonaginta annos, et usque ad mortem viguit magno intellectu.  Cum
autem Maffaeus vellet omnia sibi, et non participaret consortibus
suis et aliis, expulsus fuit de Mediolano; et illi de la Turre
cum viribus patriarchae venerunt supra Mediolanum cum magno
exercitu et magnis potentibus Lombardiae.  Et breviter opera
Alberti Scotti de Placentia, Guidottus de la Turre intravit
Mediolanum, et paulo post factus est capitaneus; duxit asperum
dominium valde, et multum persequutus fuit Maffaeum et filios,
ita quod quasi reduxit eos ad nihilum.  Unde fugientes paupercule
de terra in terram, reduxerunt se ad unum parvum castellum in
comitatu Ferrariae, propter affinitatem Beatricis, de qua dictum
est.  Guidottus non contentus persecutione, illudens fortunae
Maffaei, de industria misit hominem curialem sagacem ad eum, qui
fecit Maffaeo duas petitiones, scilicet, quomodo stabat, et
quando sperabat redire Mediolanum.  Maffaeus prudens lepide
respondit ad primum; et subito dixit: Videtur mihi bene stare,
quia scio vivere secundum tempus.  Ad secundum dixit: Quando
peccata domini tui praeponderabunt meis, tunc revertar
Mediolanum.  Guidottus facta sibi relatione per virum curialem,
dixit: Bene lucrifecisti palafredum et robam.  Et ista bene sunt
verba prudentissimi Maffaei.  Et sic fuit in brevi.  Nam Maffaeus
reintravit Mediolanum, quando minus sperabatur, reductus per
Henricum VI.  Iste Maffaeus habuit quinque filios, quorum primus
fuit Galeatius, qui successit patri in dominio, et Azo filius
eius tenuit dominium post eum.  Secundus fuit Johannes
archiepiscopus Mediolani, vir satis simplex, sed multum regebatur
consilio suorum consiliariorum.  Et fuit summus cum Luchino
tertio genito, et defuncto Luchino (qui fuit justissimus
tyrannus) Johannes solus regnavit.  Hic fuit potentissimus; nam
ultra terras Lombardiae, quas tenuerat Luchinus, habuit Bononiam
et Januam cum omni jurisdictione sua.  Quartus fuit Marcus miles
strenuissimus armorum.  Quintus Stephanus, qui dum propinaret
poculum Bavaro, et vellet illi dare venenum, ut ordinatum erat
cum fratribus, Bavarus praesentiens, dixit: Bibe tibi; qui
coactus bibere mortuus est.  Hic Stephanus fuit pater Barnabovis
et Galeatii, qui duo diebus nostris ita lacerant Lombardiam.  

	|82-84.  Cos@i.~  Hic ultimo poeta imponit finem sermoni
Nini, et excusat eum circa ea quae dixit de uxore et foeminis, et
dicit quod ex bono zelo, non ex zelotypia quam haberet de uxore
sua, quam vivus calide amaverat; dicit ergo: |Cos@i dicea~, ille
Ninus, |signato della stampa~, idest, impressione, vel signo, |di
quel dritto zelo~, idest, justo et honesto amore coniugali, |che
misuratamente~, idest, qui amor legitimus temperate, |il core
avvampa~, idest, incendit animum boni viri, ita quod non immense
vel inordinate amat, ita quod cadat in zelotypiam; et sic vide
quomodo poeta loquitur obscure in materia quae de se est tantum
clara.

	|85-87.  Gli occhi.~  Ista est tertia pars generalis in
qua poeta revertens ad materiam superius inchoatam describit
pugnam angelorum et serpentis; et describit alium spiritum
illustrem modernum cum commendatione domus eius.  Et primo quidem
pro continuatione notat dispositionem suam, dicens: |Gli occhi
miei ghiotti~, idest, avidi videndi, |andavan pur al cielo~, et
specialiter, |pur l@a dove le stelle son pi@u tarde~, scilicet ad
polum antarcticum, quia stellae circa utrumque polum moventur
tardius, et ille polus qui est nobis semper occultus, est illis
semper apparens; et e converso noster polus arcticus, qui est
nobis semper apparens, est illis semper occultus; et specificat
tarditatem stellarum, quae moventur circa polum, per propriam
comparationem, dicens: |s@i come ruota pi@u presso allo stelo~,
idest axi, est, supple, tardior; sicut clarum exemplum habes in
horologio, quia ille circulus qui est vicinior axi non videtur
quasi moveri respectu ultimi qui videtur quasi volare.  

	|88-90.~  Et ostendit quid viderit ibi, quia tres
fulgentissimas stellas, dicens: |e 'l duca mio~, scilicet,
Virgilius videns me ita abstractum versus illum polum, petivit:
|figliuol, che lass@u guarde?~ circa illum polum; |et io a lui~,
supple, respondi: |a quelle tre facelle~, idest, stellis
ardentibus, |di che il polo di qua~, scilicet, antarcticus,
|tutto quanto arde~, idest, splendet.  Deinde ostendit quomodo
Virgilius declaraverit sibi permutationem stellarum esse factam;
et ad intelligendam istam literam recordare quod poeta noster
scripsit primo capitulo antequam intraret purgatorium se vidisse
quatuor stellas non visas nisi apud antiquos, per quas figuravit
quatuor virtutes cardinales, a quibus tendens ad virtutem debet
inchoare: unde introduxit ibi Catonem moralem quem dictae stellae
suis radiis illustrabant.  Nunc vero intraturus verum purgatorium
fingit tres alias stellas ascendisse in locum illarum, idest,
tres virtutes divinas, ad quarum lucem homo debet intrare
poenitentiam, et illae quatuor primae declinaverunt sub istis,
quia scilicet sunt subiectae eis tamquam ancillae ministrantes
eis.  

	|91-93.~  Dicit ergo: |ond'elli a me~: supple, Virgilius
dixit: |le quattro chiare stelle~, idest, virtutes praedictae
morales, quibus tamquam primis anima bona adornatur, sicut corpus
componitur ex quatuor elementis, |che vedevi stamane~, in ortu
aurorae, |son di l@a basse~, scilicet, sub istis tribus, |e
queste~, scilicet, tres, |son salite ov'eran quelle~, scilicet,
ad nostrum polum antarcticum.  Unde debes considerare quod
Virgilius qui nunc loquitur est in alio hemisperio opposito
nostro; ideo polus antarcticus, qui est nobis occultus, erat
apparens eis, et erat polus eorum lucens, quia recesserant a
tenebra vitiorum nostri hemisperii.  

	|94-96.  Come.~  Hic poeta describit adventum serpentis,
quem supra dixerat Sordellus esse venturum ad tentationem
animarum.  Et primo dicit quomodo Virgilius ostenderit ipsum
sibi, unde dicit: |com'io parlava~, idest, dum sic loquebar cum
Virgilio, |e Sordello a se il trasse~, scilicet, ipsum Virgilium,
|dicendo: vedi l@a il nostro avversaro~, scilicet, serpentem
tentationis; |e drizz@o il dito~, ostendens sibi locum unde
veniebat, |perch@e l@a guardasse.~  Et sic nota quod cum strictius
disponimur ad contemplandum virtutes divinas quae nos ducunt ad
Deum, tunc diabolus studiosius nititur nos revocare insidiis
suis: ideo bene poeta fingit quod sunt retracti a contemplatione
illarum stellarum, et a locutione quam faciebant de eis.  Et
continuo describit quae erat ista serpens, et unde, et qualiter
veniebat.  

	|97-99.~  Dicit ergo: |una biscia forse qual diede ad Eva
il cibo amaro~, quia suasit ut gustaret de pomo vetito, quod
visum est dulce et suave, sed in effectu fuit amarum et
mortiferum; et dicit notanter forte, quia nulla tentatio potest
esse similis illi, quam serpens fecit primis parentibus, quibus
persuasit, quod essent sicut Dii scientes bonum et malum; |era da
quella parte aperta onde la piccioletta valle~, semota, cavata in
monte in qua stabant animae virorum illustrium, |non ha riparo~,
idest, quia non habet montem oppositum, non aliquod claustrum vel
obstaculum; vult dicere, quod serpens non veniebat desuper per
montem, nec ab aliquo latere montis, ubi erant duo angeli armati
lucidissimis spatis, prompti ad defensionem, sed solum veniebat
versus ostium vallis per viam planam, herbosam.  Et nota quod sub
ista pulcra fictione poeta figurat moraliter quod tentatio
principaliter invadit hominem ab ea parte, qua invenit eum magis
immunitum et imparatum, quia scilicet diabolus luxurioso ostendit
pulcram foeminam, quae habet magnam potestatem in hominem; avaro
ostendit magnam pecuniam, quae omnia potest.  

	|100-102.~  Veniebat ergo daemon nunc armatus ad
tentandum istos nobiles spiritus variis delectabilibus, puta unum
luxuria, alium potentia, alium gloria; unde dicit: |la mala
striscia~, idest, meretrix trita, quae inducit hominem ad omnia
mala, |venia tra l'erba e i fiori~, quia tentatio ingerit se
blande inter delicias et delectationes varias, |volgendo ad ora
ad or la testa e il dosso~, ut reddat se totam pulcram et
appetibilem; ideo dicit: |leccando come bestia che si liscia.~ 
Lissare est proprium mulierum quando fucant se et comunt ut magis
placeant.  

	|103-105.  Io.~  Hic poeta descripta insultatione
serpentis insidiosa, describit defensionem angelorum; dicit ergo:
|Io nol vidi, e per@o dicer nol posso, come mosser li astori
celestiali~, idest, quomodo angeli recesserunt de loco ubi erant
positi ad custodiam, qui merito assimilantur avibus, quia sunt
alati et velocissimi, ut totiens dictum est, et dicetur in isto
Purgatorio, et praecipue asturibus, quia sunt aves fortes multum;
|ma vid'io bene l'uno e l'altro mosso~, volantes contra
serpentem.  Et per hoc nota quod homo non perpendit quando
auxilium Dei venit ad eum contra tentationem, quia gratia venit
occulta, sed postea cognoscit per effectum quando tentatio
fugatur, quia non potest obtinere victoriam in animam eius, ita
quod et justitia et misericordia manifestatur in nobis.  

	|106-108.~  Et subdit effectum, scilicet fugam serpentis,
dicens: |il serpente sentendo fender l'aria alle verdi ali~,
illorum angelorum, qui dabant bonam spem victoriae illis animabus
ibi positis, |fugg@i~, a facie angelorum, |e gli angeli dier
volta~, serpente fugiente, |rivolando~, circa vallem, |iguali~,
sicut aequaliter moverant, quia semper militant simul justitia et
misericordia Dei ad protectionem hominis, |suso a le poste~,
idest, ad utramque spondam montis, ubi primo stabant ad
custodiam.  Et hic nota, lector, quod omnia sunt in continuo
certamine, imo omnia quaeque creata; nam angeli in coelo primo
habuerunt bellum inter se, et continuo boni angeli pugnant contra
malos; planetae militant contra firmamentum, et inter se, sicut
et elementa invicem contrariantur.  In terra vero aves, pisces,
serpentes, homines et caetera animalia.  Quid homines inter se?
non pater cum filio, non vir cum uxore, non frater cum fratre, ne
dicam de servo cum domino, de privigno cum noverca, de nuru cum
socru? imo ipse homo saepe discordat secum.  

	|109-111.  L'ombra.~  Hic poeta describit alium virum
singularem illustrem modernum; et primo tangit mirabilem
attentionem illius ad se: et vult dicere breviter quod per totum
illud spatium quo serpens venit contra vallem, et angeli
volaverunt contra serpentem et revolaverunt illo fugato, ille
spiritus numquam removit oculos ab inspiciendo eum.  Dicit ergo:
|L'ombra~, hic erat Corradus marchio Malaspina, |che s'era
raccolta al giudice~, idest, quae traxerat se versus Ninum,
|quando chiam@o~, idest, quando ex admiratione supra vocavit, et
dixit: Surge, Corrade, veni, vide; |non fu punto sciolta~, idest,
non fuit aliquo modo remota aspectando me, ita erat ligata de
fixo intuitu in me, |per tutto quello assalto~, idest, quamdiu
duravit ille insultus inter unum serpentem et duos angelos; ita
quod ipse poeta non stetit plus attentus ad cernendum certamen
inter serpentem et angelos, quam steterit ille Corradus ad
respiciendum eum, quia non poterat satiari visione eius, audito
quod erat vivus et vicinus suus: optabat enim scire nova de domo
sua, et mens eius erat quasi praesaga quod iste esset facturus
singulare praeconium de stirpe suorum, sicut statim dicetur.  

	|112-117.  Se la lucerna.~  Hic poeta ponit orationem
illius spiritus ad se, qui ad captandam benevolentiam adiurat eum
per id quod maxime tunc optabat, ut dicat sibi nova de partibus
suis; dicit ergo: |cominci@o ella~, scilicet, umbra Corradi: |se
la lucerna~, idest, scientia tua, vel lux Virgilii, vel divina
illustratio et gratia, |che ti mena in alto~, versus coelum,
|trovi tanta cera~, idest, virtutem, idest conspectionem et
speculationem, vel, |tanta cera~, idest, tantam materiam, et tam
bene dispositam, |nel tuo arbitrio~, idest, in tuo ingenio, et
libero arbitrio, |quant'@e mestieri~, idest, necessario exigitur
et requiritur ad tantum iter et tam longum opus, idest ad
perfectionem finalem huius purgatorii; unde dicit: |in fin al
summo smalto~, idest, usque ad summum cacumen montis, quem poeta
vocat smaltum per pulcram metaphoram, quia ibi est hortus
deliciarum planus, viridis, herbosus, floridus; simili metaphora
usus est Inferni capitulo IIII describens locum virorum
illustrium, et ibi notavi de proprietate huius metaphorae, ideo
non repeto, ne sim nimis longus; si ergo habeas tantam gratiam;
|dillo a me, se sai novella vera~, non fingas mihi, |di Val di
Macra.~  Hic nota quod Macra est fluvius rapax, innavigabilis, ut
dicit Lucanus, qui labitur apud antiquam civitatem desertam
Lunae; unde haec eadem vallia hodie appellatur vulgariter
Lunisana; et est hic fluvius confinis Tusciae, de quo alibi
dictum est, et dicetur; ideo dicit: |o di parte vicina~, sicut de
Tuscia vel Liguria.  

	|118-120~  Et manifestat se a loco, a nomine, a virtute,
ut reddat poetam sibi magis benevolum; et dicit: |che gi@a grande
l@a era~, quasi dicat: Fui magnus dominus in vita in illa Valle
Macrae.  Et audi quis fui: |chiamato fui Currado Malaspina.~  Ad
quod sciendum, quod hic Corradus erat maiordomus virtute armorum,
clarus tempore suae mortis.  Habuit autem avum eiusdem nominis,
qui suis gestis magnifice exaltavit familiam suam; et magna
praemia promeruit apud Othonem imperatorem; et hic nepos studuit
imitari probitatem avi.  Et hic nota, quod in Chronica januensium
multa scripta sunt de antiquitate, nobilitate, potentia et
virtute istius clarissimae familiae marchionum Malaspinarum. 
Audivi etiam quod beatus Augustinus, cui plus credo, fecit
mentionem de ista domo, sed hoc numquam vidi: de qua familia
multi fuerunt viri illustres, et multi fuerunt Corradi viri
valentes.  Ideo ad tollendam aequivocationem, quae multis inducit
errorem, sicut patet in Caesaribus, Sipionibus, et mille familiis
illustrium, ille Corradus dicit: |non son l'antico~, qui fuit
valde virtuosus; |ma di lui discesi~, per rectam lineam
sanguinis.  Nec degeneravit ab eo, sicut autor dixit in capitulo
praecedenti de filiis illustrium.  Unde Corradus tangit
singularem actum virtutis suae, dicens: |a' miei portai l'amor~,
idest caritatem, |che qui raffina~, idest, qui inducit me ad
purgatorium, ubi anima affinatur, sicut aurum in igne.  Unde
nota, quod narratur de isto Corrado, quod veniens ad mortem sine
prole, omnia sua castella condivisit inter consortes suos, et
praedia condonavit, exhortans eos ad concordiam.  Et tamen
discordia hodie disturbavit istam domum, sicut et quasi caeteras
Italiae.  Aliqui tamen exponunt istam literam aliter, et dicunt,
quod Corradus vult dicere, quod in tantum amavit suos in
exaltationem suae domus, quod neglexit opera meritoria, intentus
circa temporalia, de quo hic expectat purgari.  

	|121-126.  O, dissi lui.~  Hic poeta ponit suam
responsionem ad petitionem marchionis, et extollit gloriam suae
domus ex generali fama omnium hominum.  Unde dicit: |diss'io
lui~, idest, illi Corrado: |O~, admirative loquitur, |giamai non
fui per li vostri paesi~, scilicet, per Vallem Macrae; et verum
dicit, quia in MCCC numquam fuerat ibi, sed post expulsionem suam
cito fuit ibi; sed licet non fuerim ibi personaliter, tamen
audivi semper vera de domo vestra.  Unde dicit : |ma dove si
dimora~, idest, in qua parte fit habitatio, |per tutta Europa~,
ubi est maxime orbis christianus |ch'ei non sian palesi?~ idest,
publice cognita, propter singularem virtutem vestrorum?  Et
declarat se, dicens: |la fama che la vostra casa onora~, idest,
honorabilem reddit in testimonium virtutis, |grida i signori~,
idest, celebrat et praedicat marchiones Malaspinas, |e grida la
contrada, s@i che ne sa chi non vi fu ancora.~  Et sic fama, quam
omnes famant, non est omnino perdita, ut vult philosophus. 

	|127-129.  Et io~.  Hic poeta in singulari extollit domum
marchionum a duplici virtute, quae maxime convenit viris
illustribus, scilicet, liberalitas et probitas, adeo quod etiam
aliquos vitiosos reddit gloriosos.  Et adiurat sic esse, per id
quod maxime fuit adiuratus a Corrado, unde dicit: |Et io vi
giuro, s'io di sopra vada~, scilicet, ad summum montis opera
Virgilii, et gratia Dei, |che vostra gente~, idest, genesis, sive
genus Malaspinorum, |onrata non si sfregia~, idest, honorata non
deornatur et spoliatur |del pregio della borsa~, idest,
liberalitatis, |e della spada~, idest, probitatis.  Et hic nota,
lector, quod virtus habet hoc proprium ut in amorem sui bonos
erigat, malos in stuporem; et cum omnis virtus habeat hoc, maxime
fortitudo, quae semper fuit maxime honorata: haec meruit
triumphos, haec statuas, haec omnia genera honorum, quae Roma
voluit conferre Scipioni, ut scribit Livius, et contulit Caesari
et Augusto, ut scribit Florus.  

	|130-132.~  Et confirmat dictum suum, dicens: |uso e
natura~, quae duo sunt potentissima in omni re, |s@i la
privilegia~, illam domum vestram, |che sola va dritta~, scilicet,
per viam virtutis, |e il mal cammin dispregia~, scilicet,
vitiorum; et dicit, |perch@e 'l capo rio~, scilicet, papa et
imperator, |torca lo mondo~, scilicet, deserendo justitiam.  Sed
licet ista expositio videatur de mente autoris, qui ponit istam
conclusionem saepe et potissime infra capitulo XVI, potest tamen
exponi honestius, ut per caput mundi intelligas diabolum, qui
dicitur princeps mundi, et qui paulo ante in specie serpentis
invaserat animas istorum nobilium: et non est nequius caput super
capite serpentis.  

	|133-139.  Et elli.~  Hic ultimo poeta ponit responsionem
Corradi marchionis, qui in praemium tam liberalis commendationis
factae praedicit quod in brevi ipse experietur facto illud, quod
didicit sola relatione famae.  Unde dicit: |Et elli~, scilicet,
Corradus dixit mihi: |or va~, quia plus non teneo te in verbis,
|che il sol non si ricorca~, idest, recollocabitur, |sette volte
nel letto~, idest, signo, |che 'l montone~, idest, quem solem
aries, sub quo signo tunc sol erat, |copre et inforca con tutti
quattro i pei~, quasi dicat: non pertransibunt septem anni, |che
cotesta cortese opinione~, quam habes de gloria domus ex fama
tantum, |ti fia chiavata in mezzo della fronte~, idest,
confirmabitur in medio tui capitis, scilicet, quando eris in
exilio, |con maggior chiovi~; idest, beneficiis, quia oculata
fide, |che d'altrui sermone~, idest, quam fama aliorum; et dicit:
|se corso di giudicio non s'arresta.~  Iste Corradus videbat quod
in futurum ex judicio Dei Dantes factus exul erat recipiendus
honorifice a consanguineo suo: et sic fuit de facto, quia
expulsus de patria pervenit in terras istorum marchionum, et ibi
liberaliter tractatus a marchione Moroello, et per ipsum reductus
fuit ad istud nobile poema quod omiserat per exilium suum, cuius
principium credebat esse amissum, sicut plene notavi Inferni
capitulo VIII circa principium.  Ideo non mireris, lector, si
poeta noster fecit tam operosam commendationem de illa stirpe
illustri.  Certe morbo ingratitudinis laborasset, si
praeteriisset ita nude.


