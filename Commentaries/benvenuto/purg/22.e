	|SUMMARIUM.~  CANTUS VIGESIMUS SECUNDUS, ^in quo
tractavit Virgilius cum Statio de loco suo limbi, et de multis
sapientibus antiquis; et Statius dixit Virgilio modum suae
conversionis, et sicut Statius veneratus est Virgilium.~

	|Proemio.~  ^Gi@a era l'angel dietro a noi rimaso.~ 
Postquam in praecedenti capitulo poeta noster tractavit de vitio
prodigalitatis in persona Statii, nunc consequenter in isto
capitulo XXII terminat materiam prodigalitatis in eodem spiritu,
et intrat materiam gulae, quae punitur in sexto circulo.  Et
praesens capitulum potest breviter dividi in quatuor partes
generales.  In prima quarum poeta ostendit qualiter Virgilius
inquirit a Statio de illius vitii purgatione.  In secunda ipse
Virgilius inquirit ab eodem Statio de conversione eius ad fidem
christianam, ibi: ^Or quando tu cantasti.~  In tertia Statius
inquirit a Virgilio de quibusdam poetis illustribus, ibi: ^Tu
dunque.~  In quarta et ultima agit et tractat de purgatione vitii
gulae, ibi: ^Tacevansi gi@a.~  

	|1-3.~  Ad primum veniens dico, quod poeta inducit
Virgilium inquirentem de purgatione Statii; sed primo continuans
se ad materiam praecedentem praemittit purgationem suam factam ab
angelo a vitio avaritiae et prodigalitatis.  Et ad declarandum
novum modum scribendi quo utitur hic poeta, est considerandum,
quod de more eius est in omnibus circulis circa finem introducere
unum angelum, qui purgat eum a vitio punito ibi, et dirigit eum
ad alium circulum.  Hic autem praesupponit hoc factum esse; hoc
autem facit ut tacite det intelligi purgationem suam hic fuisse
facilem, ita quod quasi non adverterat, quia fuerat locutus cum
Statio facundissimo tam delectabiliter, et quia parum laboravit
morbo avaritiae et prodigalitatis, a quo recedit, et minus vitio
gulae, ad quod nunc accedit.  Nunc ad literam; dicit poeta:
|L'angel~, de quo nihil adhuc dixit, sed nunc dicit
artificialiter breviando, |gi@a era rimaso dietro a noi~, in
quinto circulo; et repetit: |l'angel~, dico, |che n'avea volti al
sesto giro~, gulosorum, |avendomi raso~, prius quam volveret nos,
|un colpo~, idest, vulnus mortale, scilicet, quintum peccatum,
|dal viso~, scilicet, a fronte.  

	|4-6.~  Et suddit gratulationem aliorum spirituum,
dicens: |e quei~, scilicet, animae avarorum qui remanserant in
quinto gyro, |ch'hanno lor disiro a giustizia~, idest, ad
justificandum se per purgationem, |detto m'avean beati~; vult
dicere quod dixerant illud dictum Matthaei V capitulo: ^Beati qui
esuriunt et sitiunt justitiam, quoniam ipsi saturabuntur~, et ita
infelices qui esuriunt et sitiunt pecuniam; et dicit: |che sue
voci forniro ci@o~, scilicet, hoc verbum: |beati cum sitiunt~;
idest, simpliciter cum hoc verbo |sitio~, quia dixerunt
solummodo, |beati qui sitiunt.~  Alii tamen subtilius exponentes
dicunt, quod illi spiritus dixerunt: ^Beati quorum remissae sunt
iniquitates et quorum tecta sunt peccata.~  Et hoc propter Dantem
et Statium, qui erant nuper absoluti, alter ab avaritia, alter a
prodigalitate: et dicebant in fine, |sitio~, quia, sicut Christus
in poena crucis dixit istud verbum |sitio~, cupiens salvare
humanum genus, ita isti adfixi terrae in suo cruciatu dixerunt
|sitio~, scilicet, salvari; sed prior expositio magis videtur de
mente autoris.  

	|7-9.~  Et subdit effectum suae purgationis, dicens: |et
io pi@u lieve che per l'altre foci~, idest, alios circulos, et
merito, quia deposuerat quinque gravissima pondera a capite suo,
et restabant sibi duo leviora, |m'andava s@i che seguiva in su~,
per scalam quintam, |li spiriti veloci~, scilicet, Virgilium et
Statium, qui erant sine gravitate carnis, et habuerunt praesto
ingenia; et dicit: |senza alcun labore~: intelligas per respectum
ad alios circulos; et quia hucusque habuit tantum unum ducem,
Virgilium, nunc vero habebat alium, scilicet, Statium, qui
loquebatur tam dulciter cum summo poeta Virgilio, quod Dantes non
sentiebat laborem viae, quasi portatus a vehiculo sermonis eorum,
ut statim sequitur.  

	|10-18.  Quando.~  Hic poeta ponit nobilem orationem
Virgilii ad Statium, qui primo ad captandam benevolentiam
praemittit notabilem sententiam de amore honesto, quae est quod
amor virtutis habet hanc potentem proprietatem, quod cogit semper
amatum redamare amantem, dummodo amor appareat extra per aliquod
evidens signum.  Dicit ergo poeta: ita ibam velociter, |quando
Virgilio cominci@o~, supple, dicere versus Statium: |Amore, acceso
da vert@u sempre altri accese~, ad reddendam sibi vicem, quod non
facit amor boni utilis vel delectabilis; et forte ista regula non
est semper vera in bono honesto; et dicit: |pur che la fiamma
sua~, idest, effectus, |paresse fuore~, scilicet, per opera. 
Unde videmus quod saepe diligimus virum virtuosum, quamvis non
visum vel cognitum, sicut et ego diligo Dantem mortuum.  Et
applicat Virgilius istam sententiam ad propositum, et dicit quod
amavit ipsum Statium jam per multa saecula, quamvis non cognitum
sibi nisi relatione alterius.  Dicit ergo: |onde mia
benevoglienza~, mutua, |fu in verso te~, talis, |quale~,
scilicet, benevolentia, |di persona non vista~, non visae, non
cognitae, |pi@u strinse mai~, aliquem amantem; unde dicit: |s@i
ch'or mi parran corte queste scale~, quae restant ascendendae,
ita quod saliam amodo sine labore.  Et hoc dico fuit, |dall'ora
che Giovenale~, qui fuit poeta satyrus de Aquino, magnus moralis,
|discese nel limbo dell'inferno tra noi~, idest, inter poetas
paganos illustres, de quibus dictum est Inferni capitulo IIII, et
dicetur in hoc capitulo paulo infra, |che mi fe palese la tua
affezion~, quam habebas erga me.  Et hic nota quod aliqui dicunt,
quod poeta noster videtur hic errasse, dicendo quod Juvenalis
fuit mortuus ante Statium, cum hoc sit falsum, quia Juvenalis
facit mentionem et commendationem de Statio, ut jam dixi capitulo
praecedenti.  Dicendum est breviter quod Dantes non dicit
Juvenalem fuisse ante Statium, sed solum quod Juvenalis
manifestavit sibi amorem Statii erga Virgilium.  Nam Virgilius
qui fuit diu ante Statium numquam potuit videre eum vel opus
eius, quia Statius moriens non ivit ad infernum; sed Juvenalis
qui fuit post Statium bene vidit opera Statii; et cum in morte
tamquam paganus ivit ad limbum ubi erat Virgilius, potuit dicere
qualiter quidam poeta nobilis fuerat post ipsum per longum
tempus, qui summe amaverat et extulerat Virgilium et opera eius.  

	|19-24.  Ma.~  Hic Virgilius praemisso pulcro exordio
facit petitionem suam, et quaerit a Statio cum admiratione de
vitio in quo videbatur fuisse.  Dicit ergo: |Ma dimmi come
avarizia poteo trovar luoco dentro al seno~, idest, capacitatem
tuam, cum avaritia multum sit inimica poetis, |tra cotanto
senno~, idest, inter tantam sapientiam, |di quanto fosti pieno
per tua cura~, idest, studio: et facit parenthesim, dicens: |e
come amico mi perdona~, quia benevolentia ex nunc est conversa in
veram amicitiam, |se troppa securt@a m'allarga il freno~, quasi
dicat: si nimis fidenter et familiariter fuero locutus tecum; |e
come amico omai meco ragiona~, qui debet pati ab amico quando
arguitur de aliquo vitio.  

	|25-27.~  Et subdit quomodo Statius se habuerit actu et
verbo, dicens: |queste parole fenno mover Stazio un poco a riso
pria~; Statius enim nunc risit de errore Virgilii, sicut Dantes
risit supra de errore Statii, |e poi rispose: ogni tuo dir m'@e
caro cenno d'amor~, quasi dicat, quicquid dicas contra me habeo
pro signo caro veri amoris.  Hoc dicit Statius, quia Virgilius
petiverat veniam de nimia securitate dicendi.  

	|28-30.  Veramente.~  Hic Statius proprie facit orationem
suam; et ad magnificandam istam responsionem considera quanta
arte utitur hic iste magnus orator.  Nam exemplo Virgilii, ut
videatur ipsum imitari in eius praesentia, primo assumit unam
notabilem sententiam super qua fundet dictum suum; et illa
sententia est propria Virgilii.  Dicit ergo: |Veramente pi@u volte
appaion cose~, idest, apparent multae res, |che danno al dubitar
falsa matera~, quae praestant causam dubitandi cum tamen non sint
vere dubitabiles, |per le vere cagion che son nascose~, quia
ignorantur; unde dicit Virgilius: ^res animos incognita turbat.~ 
Unde nota quod multa quae in se vera sunt non creduntur propter
ignorantiam causarum, sicut quod navis mari tranquillo et coelo
sereno subito absorbetur, et numquam de caetero apparet; et sic
quod Titus fecit vindictam de morte Christi, ut dicitur in
praecedenti capitulo, quod tamen est falsum.  

	|31-36.~  Et tangit ipsum errorem Virgilii, dicens: |la
tua dimanda m'avvera~, idest, affirmat et declarat, |esser tuo
creder ch'io fossi avaro in l'altra vita~, scilicet temporali,
mundana, |forse per quella cerchia dov'io era~; quia invenisti me
in circulo avarorum.  Et detegit continuo ipsum errorem, dicens:
|or sappi ch'avarizia fu partita troppo da me~, per
prodigalitatem maxime distantem ab avaritia, quae ita excessive
fuit in Statio, ut aliquando deficeret sibi panis cum erat in
maiori amore et favore in Roma, sicut scribit Juvenalis.  Et hic
nota quod recte talis est effectus prodigalitatis, quia trahit
hominem in omnia incommoda et contrahit membra in vili lectulo,
velat corpus parvo et sordido panniculo, ventri inducit jeiunia
longo odio, et stomacho vacuo fit socia humida fames et arida
sitis: illum sequitur creditor avarus, importunus exactor,
repetitor prodigus; sic fit misero vita poena, mors solatium. 
Ideo dicit Statius, quod ad istud magnum vitium secuta est longa
poena; unde dicit: |e migliara di lunari~, idest, multa millia
mensium, nam annus lunaris est unus mensis, et utitur tali modo
loquendi, ut poena videatur longior; |hanno punita questa
dismisura~, scilicet, prodigalitatem.  

	|37-45.  E, se.~  Nunc Statius describit suam
emendationem ab isto vitio; et dicit quod unum dictum Virgilianum
retraxit eum.  Et ad intelligentiam istius literae nota quod
Virgilius tertio Eneidos, cum descripsisset crudelem avaritiam
Polymnestoris, de qua dictum est supra capitulo XX, exclamavit
cum indignatione: ^quid non mortalia pectora cogis Auri sacra
fames~? quasi dicat, quod cupiditas auri compellit corda hominum
ad omnia magna mala; tamen hic Statius largius interpretatur
istud dictum, et dicit quod Virgilius arguit intemperantiam
divitiarum tam in dando quam in retinendo.  Ordina nunc literam
sic: |E sentirei le giostre grame~, quas faciunt prodigi et avari
in inferno, |voltando~, ad punctum circuli; quasi dicat: ego
essem damnatus, quia perseverassem semper in prodigalitate, |se
non fosse ch'io drizzai mia cura~, super isto vitio, |quando
intesi l@a dove tu chiami~, tertio Eneidos, |quasi crucciato~,
idest, indignatus, |all'umana natura~, dicens: |o sacra fame
dell'oro~, idest, o execrabilis cupiditas auri, |perch@e non reggi
tu l'appetito de' mortali~? quia alii appetunt immoderate propter
dare, alii propter retinere.  Et subdit correctionem suam,
dicens: |allor m'accorsi, che le mani potean troppo aprir l'ali~,
nimis prodigaliter effundendo et volando ad expensam: |e pent$emi
cos@i di quel~, scilicet, malo, idest prodigalitate, |come degli
altri mali.~ 

	|46-48.  Quanti.~  Hic Statius damnat prodigalitatem in
hominibus, qui ignorant malitiam istius vitii, sicut ipse fecit
ad tempus.  Unde dicit interrogative: |quanti~, scilicet,
prodigi, |resorgeranno coi crin scemi~, idest, cum capillis
incisis, quia, ut dictum est in inferno, avari resurgent in die
novissima cum manibus clausis, et prodigi cum crinibus diminutis,
|per l'ignoranza ch'@e di questa pecca~; quasi dicat: multi qui
non credunt peccare, imo vane gloriantur quando plus expendunt;
ideo dicit: |tal @e il pentir~, idest, talis est poenitentia, et
poena habetur hic, |vivendo~, in mundo, |e negli estremi~, idest,
in vitiis quae sunt extrema virtutum, sicut avaritia et
prodigalitas.  

	|49-51.~  Et ultimo Statius dat unum notabile, per quod
respondet quaestioni tacitae, quia poterat dicere Virgilius:
quare ergo tu stetisti tam diu purgandus inter avaros? respondet
Statius, quod duo vitia recte opposita puniuntur juste in eodem,
et pari poena.  Dicit ergo: |e sappi che la colpa che rimbecca~,
idest, adversatur et occurrit a becco a becco, |alcun peccato per
dritta opposizion~, qualia sunt ista duo, |qui secca suo verde~,
idest, luit poenam aequalem, |con esso insieme~, scilicet, cum
illo peccato sibi contrario.  Et hic nota, lector, quod merito
poeta noster dat eamdem poenam ambobus istis vitiis, licet semper
plus detestetur avaritiam, sicut et philosophus facit, quia in
rei veritate prodigalitas est nimis damnosa pestis et inimica
reipublicae.  Prodigus enim qui expendit plus quam natura petat,
plus quam fortuna ministret, facit cito de pleno vacuum, de dulci
amarum, de luce lutum, de Caesare Codrum, de laude ludibrium, de
multo nihil.  Sic prodiga manus prodigum facit; nam cito reddit
se contemptibilem illis quibus paulo ante venerabilis videbatur,
et dolet dextram male providisse sinistrae; tarde poenitet, imo
quod est mirabilius et damnabilius, si fortuna redit nescit
revocare manum qua licentius consueverat uti.  Huius vitii
principatum tenuit Alexander, cui innumerabiles mundi partes non
suffecissent, ut male perderet omnes.  Quid Nero? quid Caius
Caligula? quid Antonius?  O quot viros valentes istud vitium
deduxit in rabiem et desperationem! 

	|52-54.~  Et concludit Statius: |per@o s'io son tra quella
gente stato che piange l'avarizia, per purgarmi~, si paupertas
non satis fecerat in me vindictam huius inconsulti vitii, |per lo
contrario suo m'@e incontrato~, scilicet, propter prodigalitatem,
quae est contraria avaritiae, et destruit semper eam.

	|55-63.  Or quando tu cantasti.~  Ista est secunda pars
principalis, in qua poeta ostendit qualiter Statius narraverit
Virgilio causam suae conversionis ad fidem, de quo Virgilius
mirabatur cum videatur loqui paganice in libris suis.  Et ad
intelligendam plene literam istam oportet colligere summarie
casum infelicis Jocastae.  Est ergo sciendum, sicut potest haberi
ex Statio in maiori et Seneca tragoedo, Jocasta nobilis regina
fuit uxor Laii regis Thebarum; quae dum concepisset ex eo, Laius
consuluit Apollinem de prole nascitura; et audito quod erat
occidendus manu filii, statim mandavit partum abiici ad feras;
sed Jocasta puerum natum tradidit cuidam Phorbanti pastori regis,
qui compatiens aetati temperavit mandatum regis; nam perforatis
pedibus suspendit illum cum vinco ad arborem.  Et continuo
superveniens pastor peregrinus illum accepit et donavit cuidam de
Coryntho qui portavit eum ad Meropen uxorem Polibi regis
corynthiorum carentem omni prole.  Ideo a rege et regina
susceptus est in filium velut missus a coelo, cum praetenderet
indolem regalem, et vocaverunt eum OEdipum a pedibus.  OEdipus
igitur factus juvenis formosus fortis habens animum et mores
regales, audito quod non erat filius Polibi captus desiderio
cognoscendi patrem, obtenta licentia difficulter a Polibo, venit
ad oraculum delphicum, ubi audivit quod patrem inveniret in
Phocide, et matrem postea duceret in uxorem.  Qui stupefactus
devenit in Phocidem, ubi orta seditione inter forenses et cives,
Laius volens sedare litem percussus fuit gladio ab OEdipo; deinde
veniens Thebas incognitus forte quia credebatur filius regis
Polibi, datus est in virum Jocastae, quae adhuc deplorabat mortem
Laii; quam OEdipus libenter accepit timens ne duceret Meropen
quam credebat esse matrem suam.  Igitur laete regnans genuit
quatuor filios ex matre: sed ecce magna peste nata in civitate,
dum quaereretur modus purgationis de more, Tiresias maximus augur
dixit, quod nunquam cessaret pestis, nisi occisor patris et
maculator matris deponeretur a regno; et hunc dicebat esse
OEdipum.  Re horrenda detecta, omnis est turbata laetitia; et
Jocasta deplorante infames nuptias suas, OEdipus abiecto habitu
regali sponte eruit sibi oculos cum digitis et in perpetuas
tenebras se damnavit: cuius tristitiam filii deriserunt, et
maledicti a patre accensi cupiditate regnandi tandem convenerunt
ut uno regnante per annum, alter exularet.  Sed cum post annum
Eteocles denegaret reddere sceptrum Polynici natum est bellum
impium, de quo dictum est Inferni capitulo XXVI et alibi saepe. 
Dicit ergo poeta: |e il cantor de' bucolici carmi~, idest,
Virgilius, qui scripsit Bucolicam, inducens varios collocutores
sub nomine pastorum, |disse~, Statio: |la fede~, scilicet,
christiana, |senza la qual ben far non basta~, quia falsa virtus
est etiam in optimis moribus sine fide, |non par che ti facesse
ancor fedele~, scilicet, christianum, |per quel che Clio l@i
tasta~, idest, quantum potest comprehendi ex sono literae
poeticae quae loquitur tantum de cultu deorum.  Clio enim est
prima novem musarum, quae est dea gloriae et famae, ut dictum est
primo capitulo Purgatorii, |quando tu cantasti le crude armi~,
scilicet, mutuam caedem, |della doppia tristizia di Giocasta~,
idest, duorum filiorum eius, qui se invicem occiderunt.  Et vere
magna fuit tristitia Jocastae, nam retractans inaudita mala quae
passa fuerat impatiens tot dolorum et miseriarum transfixit sibi
praecordia eo ense quo OEdipus interfecerat Laium; vel, secundum
alios, vitam infelicem laqueo terminavit.  Et ex hoc petit
Virgilius: |se cos@i @e~, quod fueris infidelis usque ad illud
tempus, |qual sole o quai candele ti stenebraron~, idest, quis
sapiens, vel quae eius dicta illuminarunt te in tanta tenebra
ignorantiae? |s@i che tu drizzasti poscia le vele~, navigando
aquam salutarem, |diretro al pescator~, scilicet, beatum Petrum
principem fidei.  

	|64-73.  Et egli.~  Hic poeta ponit responsionem Statii
ad petitionem Virgilii, dicens: |Et egli a lui~; supple, Statius,
respondit Virgilio: |tu prima m'inviasti verso Parnaso~, ad
poetandum: Parnasus enim est mons celeberrimus dedicatus poetis;
|a ber nelle sue grotte~, idest, ad hauriendum de fonte
heliconico amoenissimo, ut dicetur primo capitulo Paradisi; |e
poscia apresso Dio m'alluminasti.~  Quasi dicat: tu Virgilius
fecisti me ex ignorante sapientem, ex prodigo parcum, ex pagano
christianum.  Et hoc confirmat per comparationem domesticam et
propriam, dicens: |facesti come quei che va di notte, che porta
il lume dietro~, sicut cereum accensum, |e a se non giova~, quia
parum videt sibi ante oculos, |ma dopo se~, scilicet, post
tergum, |fa le persone dotte.~  Virgilius enim ambulans in nocte
ignorantiae fidei portans secum lumen sapientiae clare fecit
Statium post se venientem doctum verae fidei.  Et sic patet
quomodo comparatio bene adsonat proposito.  Et ostendit Statius
quomodo per illa verba Virgilii, quae sunt posita et exposita
plene primo capitulo Inferni, ideo hic non repeto; dicit ergo:
|quando dicesti~, libro Bucolicorum, |secol si rinnova~; et vere
magna renovatio saeculi facta est sub Augusto, qui magna
prudentia composuit mundum fluentem in vitia; |torna giustizia~,
quae appellatur virgo a poetis, |e primo tempo umano~, idest,
aetas aurea, quae fuit tempore Saturni; |e progenie discende dal
ciel nuova~, scilicet, Augustus vel Christus.  Et concludit
Statius ex dictis: |per te poeta fui, per te cristiano.~  Et hic
nota quod unusquisque conatur reducere alta dicta sapientum
placentium sibi ad saniorem intellectum, sicut egregie facit
Proba, quae multa dicta tam Homeri quam Virgilii reduxit placide
in obsequium fidei christianae.  

	|74-81.  Ma.~  Hic Statius tacta in generali causa suae
conversionis, nunc tangit ipsam in speciali.  Et dicit se
facturum more pictoris qui primo designat figuram grosso modo,
postea colorat et exornat.  Dicit ergo: |Ma perch@e veggi me'~,
idest, ut intelligas melius et clarius, |ci@o ch'io disegno~, in
confuso, |distender@o la mano a colorar~, idest, ad declarandum. 
Et ecce quomodo: |gi@a era il mondo tutto quanto pregno~, idest,
plenus, |della vera credenza~, fidei christianae, |seminata~,
quod semen germinavit miraculose, |per li messaggi dell'eterno
regno~, idest, per apostolos missos ab aeterno rege; nam
apostolus interpetratur missus; |e la parola tua sopra toccata~,
idest, dictum tuum quasi propheticum, |si consonava ai nuovi
predicanti~, scilicet, apostolis, qui dicebant Christum virgine
natum: et vere verba Virgilii satis videntur consona fidei; tamen
credo quod potius intelligat de Augusto quam de Christo, |ond'io
a visitarli presi usata~, idest, consuetudinem. 

	|82-87.  Vennermi.~  Hic Statius ostendit suam
dispositionem erga christianos tempore Domitiani.  Et ad
intelligendam bene istam literam, volo te scire quod Domitianus
iste fuit tristissimus hominum; nam exercitium armorum neglexit,
sagiptarum tamen peritissimus, qui circa initia principatus
quotidie secrete petebat cameram, et muscas stilo acutissimo
configebat.  Unde cuidam interroganti an aliquis esset intus cum
imperatore, alius non absurde respondit: nec musca quidem. 
Multas et magnas crudelitates fecit, similiter rapinas;
luxuriosus porcus fuit, qui filiam fratris virginem corrupit,
vivente adhuc patre Tito; superbus et vanus nimis, unde a
principio imperii habuit dicere in senatu se dedisse imperium
patri et fratri, et alia vice fecit proclamare in senatu per
praeconem: Dominus et Deus vester sic fieri jubet; praecipiens ne
sermone vel scripto alicuius aliter appellaretur; propter quae
terribilis et odiosus factus est omnibus.  Unde coniuratio facta
est in eum per libertos amicos intimos et uxorem; et multorum
gladiis trucidatus est.  Cuius mortem pater Vespasianus jocunde
praedixerat: cum enim semel ille in coena abstineret a fungis,
dixit: quare non potius ferrum times?  Nunc ad literam; dicit:
|Vennermi poi parendo tanto santi~, illi praedicantes, |che,
senza mio lagrimar non fur lor pianti~, ex compassione
innocentum, |quando Domizian li perseguette.~  Domitianus quidem
post Neronem persecutionem fecit in christianos, imo in tantum
flagravit odio Christi, quod, teste Horosio, fecit diligenter
inquiri de judaeis de stirpe David, ut perderet eos de terra,
quia audiverat Christum natum de semine David.  Et subdit, quod
non solum animo sed opere succurrit illis, dicens: |e mentre che
di l@a per me si stette~, idest, quamdiu postea vitam habui Romae,
|io gli sovvenni e i lor dritti costumi fer dispregiar a me tutte
altre sette~, sicut saracenorum, hebraeorum etc.  

	|88-93.  E pria.~  Hic Statius ostendit quando factus sit
christianus, dicens: |E pria ebb'io battesmo~, vel flammis vel
aquae, |ch'io conducessi i greci ai fiumi di Tebe, poetando~,
idest, antequam complevissem sextum librum, ubi descripsi
adventum graecorum circa Thebas cum septem regibus suis.  Et
confitetur vilitatem suam, dicens: |ma fu' mi~, idest, fui mihi
et damno meo, |cristian chiuso~, idest, occultus, |per paura~,
sicut et Seneca dicit, quod talia sapiens servabit non tamquam
Diis grata, sed tamquam vulgo placita; ideo dicit: |longamente
mostrando paganesmo~; terrore mortis, quia non fui tam ardens in
amore Christi, ut sponte subirem supplicium, et quod peius erat
ludibrium saevissimae belvae Domitiani; ideo nunc luo poenam
dignam.  Unde dicit: |e questa tepidezza~, idest, accidia, |mi fe
cerchiar il quarto cerchio~, scilicet, purgatorii, currendo cum
accidiosis, |pi@u ch'il quarto centesmo~, idest, ultra
quadringentos annos.

	|94-99.  Tu dunque.~  Ista est tertia pars capituli, in
qua poeta ostendit qualiter Statius inquirit a Virgilio de
quibusdam poetis latinis fama dignis, cui Virgilius respondet de
illis et aliis multis tam graecis quam latinis.  Dicit ergo
Statius: |Tu dunque~, poeta magne, |che levato hai il coperchio~,
idest, qui detexisti velum ignorantiae meae, |che m'ascondeva
quanto bene io dico~, scilicet, bonum fidei, sine quo non
pervenitur ad summum bonum; quasi dicat: qui fecisti me
christianum; vel dic: tu levasti velamen, sub quo stabam
occultus, quia scilicet ignorabatur utrum essem mortuus paganus
an christianus; sed prior expositio videtur magis amica literae;
et dicit: |mentre che del salire avem soverchio~, idest, donec
restat aliquid de die in quo ascendere possumus; |dimme: dov'@e
Terenzio nostro antico.~  Hic Terentius fuit poeta maximus, qui
scripsit comoedias delectabiles Romae, in quibus proprie
descripsit mores juvenum, senium, dominorum, servorum,
meretricum, lenonum, adulatorum; fuit natione carthaginensi;
Romam venit captivus tempore magni Scipionis; non pileatus, sicut
est communis error multorum, quia ille fuit alter Terentius
romanus, liberatus per Scipionem, ut patet per Valerium, et
Eusebium libro temporum: de isto dicam plenius super Valerio. 
|Cecilio~, alius poeta latinus, cuius sententias saepe ponit
Macrobius libro Saturnalium, quas Virgilius imitatur; |Plauto.~ 
Hic fuit nobilis poeta latinus, ut patet per Tullium in primo
Tusculanarum, fuit eloquentissimus suo tempore, et scommata
pulcra faciens, ut scribit A. Gellius libro Noctium atticarum, et
secundum Senecam fuit sarcinas, idest, de Sarcina antiqua
civitate Romandiolae: scripsit pulcras comoedias in maiori
egestate quam Statius, quia de die volvebat molam pro victu, de
nocte vero scribebat.  |E Varro.~  Hic fuit poeta latinus
contemporaneus Virgilio qui simul cum Tucca correxit Eneida
Virgilii de mandato Augusti.  Alii tamen volunt quod poeta
intelligat de Varrone viro doctissimo romanorum, qui fuit
mirabilis orator, poeta, historicus tempore Caesaris, quem
Plutarcus non erubuit comparare Aristoteli, de quo Tullius facit
altissimas laudes; tamen credo quod autor potius loquatur de
primo qui fuit amicus Virgilii.  Et potest intelligi de utroque,
quia iste debet reponi inter alios illustres paganos.  Et dicit:
|se lo sai~; quia verisimiliter debes scire, ideo, |dimme se son
dannati~, in inferno; et si sunt damnati dic mihi, |in qual
vico~, idest, in quo circulo.  

	|100-105.  Costoro.~  Hic ponit responsionem Virgilii,
dicens: |rispose il duca mio~, scilicet, Virgilius illi Statio,
|costoro~, nominati per te, |e Persio~; hic fuit poeta tuscus de
antiqua civitate Vulterrarum, satyrus magnus, juvenis mortuus est
et juveniliter scripsit, scilicet superbe nimis, adeo quod nisi
Cornutus magister eius declarasset dicta eius parvo commentulo
male intelligerentur; qui parvum libellum dimisit; |et io~, dicit
Virgilius de se ipso, |et altri assai~; bene dicit, quia paucos
poetas latinos Virgilius nominavit IV capitulo Inferni et hic:
unde poterat hic nominare dignius Ennium, Lucretium, Furium,
Pacuvium, Actium, Naevium, Catullum, a quibus Virgilius multa
accepit, ut clare demonstrat Macrobius: |siam con quel greco~,
scilicet, Homero, |che le muse lattaro~, idest nutriverunt dulci
doctrina: fuit enim Homerus fons ingeniorum, ut ait Plinius; |pi@u
ch'altri mai~, quasi dicat, qui numquam habuit parem in poetria;
unde vocavit eum capitulo praeallegato Inferni supremum poetam,
et merito; quia tantum debet Virgilius Homero, quantum Statius
Virgilio.  Unde Vitruvius libro de Architectura, non solum vocat
Homerum divinum, sed quemdam deum eloquentiae; ideo non plura
dico de eo.  Et subdit vicum, in quo morantur et quid operantur
in eo, dicens: |spesse fiate ragioniam del monte~, scilicet,
Parnaso, Paradiso nostro, |che sempre ha le nutrici nostre seco~,
scilicet, poeticas musas, nam tractant fabrilia fabri, ut dicit
Horatius; |nel primo cerchio~, scilicet limbo, |del carcere
cieco~, scilicet, inferni, qui est carcer aeternus damnatorum
plenus caecitate ignorantiae et tenebrarum.  

	|106-108.  Euripide.~  Hic Virgilius quia nominaverat
Homerum principem poetarum graecorum, sub cuius tutela sunt omnes
poetae, nunc nominat quosdam alios poetas graecos, dicens:
|Euripide v'@e nosco~, cum supradictis in eodem loco.  Hic fuit,
ut dicit Macrobius, clarissimus poeta tragicus, quem saepe
allegat philosophus in suis libris moralibus, qui fecit nobilem
tragoediam de Meleagro, in qua describit in quo habitu venerit
quisque ducum ad capiendum aprum; et ipse tandem laceratus est a
canibus non in venatione sed in aula Archelai regis Macedoniae,
|et Antifonte~, poeta graecus qui dicitur fecisse librum de
interpretatione somniorum et responsorum; |Simonide~, poeta
graecus, qui mortuus est prae gaudio habita victoria unius suae
tragoediae, de quo multa sunt apud Valerium et Plinium;
|Agatone~, iste fuit poeta graecus et tragicus.  Et dicit: |et
altri piue greci~, scilicet, poetae; et bene dicit, quia multi
alii fuerunt poetae graeci non minus famosi, sicut Pindarus
thebanus, Sophocles, AEschilus, Alcaeus, omnes tragici,
Aristophanes antiquus comicus et Philemon notissimus comicus et
plures alii, a quibus omnibus Virgilius multa accepit.  Et dicit:
|che gi@a di lauro ornar la fronte~, idest, qui olim coronati sunt
fronde laurea, sicut coronabantur magni tragoedi et duces, ut
dicetur primo Paradisi.  

	|109-111.  Quivi.~  Hic Virgilius nominatis quibusdam
poetis graecis, nominat aliquas mulieres graecas notissimas apud
Statium; et primo duas sorores reginas.  Ad cuius intelligentiam
est sciendum, quod Polynices, de quo dictum est supra in secunda
parte capituli, minor filius OEdipi exul a Thebis pervenit ad
Argos claram civitatem Greciae: et eodem tempore Tydeus pro
Meleagro fratre suo profugus ab AEtolia regione pervenit ad
eamdem urbem, et ambo urgente tempestate intraverunt vestibulum
regiae domus, et deveniens ad litem propter angustiam loci
coeperunt alter alterum, ira stimulante, male tractare, Polynices
corpore magnus, sed Tydeus maior animo et virtute: tumultu autem
fervescente Adrastus rex gravis senio excitatus a somno accensis
luminibus diremit crudam pugnam istorum: et videns alterum cum
pelle leonis, alterum cum pelle apri, duas filias suas nobilis
formae et nubilis aetatis desponsavit ambobus, videlicet Argiam
Polynici, et Deiphilem Tydeo; recordatus somnii, in quo viderat
quod filias suas unam rapiebat leo, alteram aper, cum videret
illos habentes animos et vultus regales, qui facti generi regis
fuerunt postea fratres et socii amantissimi; de quorum mortibus
apud Thebas dictum est plene in Inferno.  Ad literam ergo: dicit
Virgilius Statio: |qui si veggion de le genti tue~, de quibus
tractasti in Thebaide, |Deifile ed Argia~, sorores; et nominat
duas alias sorores infeliciores, quae fuerunt filiae OEdipi et
Jocastae, et sorores infelicissimorum fratrum, scilicet, Eteoclis
et Polynicis, dicens: |Antigone~; non loquitur de Antigone filia
Laumedontis mutata in ciconiam, |et Ismene s@i trista come fue~,
quia vidit extrema omnium tristitiarum, scilicet, caecitatem
spontaneam patris, mortem voluntariam matris, mutuam mortem
fratrum, servitutem patriae, et tot regum interitum cum suis
exercitibus. 

	|112-114.  Vedesi.~  Hic Virgilius nominat aliam
Hypsypilem, quae fuit magnum speculum fortunae, de qua dictum est
Inferni capitulo XVIII.  Ista enim decepta a Jasone recessit ab
insula Lemno, quae postea graecis venientibus in obsidionem
Thebarum, et laborantibus siti, monstravit fontem qui solus non
aruerat siccitate.  Dicit ergo: |Vedesi~, inter alias mulieres
illustres, |quella~, scilicet, Hypsypilem filiam Thoantis regis,
|che mostr@o Langia~, fontem thebanum: de hoc dicam plene infra
capitulo XXVI, ideo hic pertranseo, quia ibi est propria materia;
et dicit: |evvi la figlia di Tiresia~, scilicet, Mantho, de qua
plene dictum est Inferni capitulo XX, et hic videtur autor
contradicere sibi, qui posuit istam ibi inter divinatores, nunc
ponit eam inter animas piorum; potest dici breviter quod hic non
respicit ad limbum, sed ad carcerem caecum: |e Teti~, quae fuit
mater magni Achillis, de qua nimis dictum est IX capitulo huius
Purgatorii, |e con le suore sue Deidamia~ uxor Achillis, de qua
et eius sororibus habes plene praefato capitulo; ideo nihil hic.

	|115-120.  Tacevansi.~  Ista est quarta et ultima pars
generalis istius nobilis capituli, non minus curiosa et copiosa
quam aliae, in qua poeta tendit ad sextum circulum, in quo
punitur gula; et primo continuans partem parti, dicit: |Tacevansi
gi@a ambidui li poeti~, idest, jam fecerant finem nobili sermoni,
in quo tot pulcra et jocunda invicem retractaverant, |di nuovo
attenti a riguardar intorno~, circa novam materiam, poetae, dico,
|liberi dal salir e dai pareti~, quia jam transiverant per totam
scalam confabulando, quae est excavata in monte, ita quod habet
hinc inde quasi parietes, et pervenerant in viam planam, idest in
cornicem.  Et descripto loco describit tempus, dicens, quod jam
erat quinta hora diei; unde dicit: |e gi@a le quattro ancille del
giorno~, idest, quatuor horae quae ancillantur servitio diei,
|eran rimase addietro~, idest, jam praeterierant, |e la quinta
era al temo~, idest, gubernaculo solis, idest, parabatur ad
servitium diei tertii, |drizzando pur in su l'ardente corno~,
quasi dicat: incipiebat tunc ascendere sole sub ardenti, cum enim
esset tunc aequinoctium erat prope meridiem.  

	|121-123.  Quando.~  Hic poeta ostendit quomodo de
consilio Virgilii et consensu Statii intraverunt cornicem sexti
circuli, dicens: |Quando 'l mio duca~, scilicet, Virgilius dixit:
|io credo ch'a lo stremo~, idest, extremitati ripae, |ci convegna
volger le destre spalle~, quia ad dexteram semper itur per
purgatorium, |girando il monte come gi@a solemo~; quia per scalam
semper itur recte, sed per circulum circulariter.  

	|124-126.~  Et dicit: |cos@i l'usanza~; quia taliter
iveramus per omnes circulos superiores, ita debebamus didicisse
viam; |fu l@i nostra insegna~; licet non appareret ibi aliud
signum.  Et tangit aliam rationem, quare secure ibant, dicentes:
|e prendemmo la via con men sospetto~, imo cum magna confidentia,
|per l'assentir di quell'anima degna~, scilicet, Statii, quae
erat digna ascensione cum jam esset purgata et liberata a poenis
purgatorii; ideo verisimile erat quod recte duceretur per viam
istam.  

	|127-129.~  Et subdit modum eundi, dicens: |elli~, duo
poetae antiqui, |givan dinanzi~, qui praecesserant eum jam per
mille annos, |et io soletto diretro~, supple ibam, |et ascoltava
lor sermoni~, scientificos, |ch'a poetar mi davano intelletto~,
et nulli dubium, quia Dantes in vita attente auscultavit et
ruminavit dicta Virgilii et Statii, et multa didicit poetare ab
utroque eorum; ideo non ingratus reddit eis debitum honorem. 

	|130-135.  Ma tosto.~  Nunc poeta describit generalem
poenam qua hic purgantur gulosi.  Ad cuius poenae intelligentiam
est hic perspicaciter intuendum, quod autor noster facit
fictionem cum magna arte utilem et delectabilem.  Fingit enim
quod reperit in medio viae unam arborem excelsam habentem poma
pulcra, suavia, odorifera, cuius forma erat contraria nostris
arboribus.  Stipes enim eius erat grossus desuper ubi solet esse
apex, et per consequens rami grossiores erant superius ubi solent
esse subtiliores, et erant revoluti deorsum, ita ut nemo
ascendere posset.  Et a latere montis fluebat aqua levis,
sincera, perspicua, quae faciebat contrarium nostrarum aquarum;
quia ubi nostrae aquae balneant terram ad pedes arboris, illa
ascendebat per folia pomi; gulosi autem stant sub arbore et
respicientes continuo fructum dulcem delectabilem et aquam,
afficiuntur semper fame et siti.  Nunc ad propositum: hic est
convenientissimus modus purgandi vitium gulositatis, ut scilicet
gulosus videns et sentiens cibaria splendida, delicata et suavia
vina non tangat sed afficiat gulam et gustum fame et siti, et
abstineat a cibis et potibus pretiosis, et utatur vilibus et
grossis; quod egregie figuratur in hac arbore.  Nam poma quae
sunt pulcra visui et dulcia gustui, figurant omnia genera
cibariorum et appetibilium: aqua suavis et clara figurat omne
genus poculorum: quod arbor est eversa ita ut nullus ascendere
valeat, figurat prohibitionem quae auget concupiscentiam; ita
quod quantumcumque homo videat et sentiat ista incitamenta gulae,
abstineat ab eis, nec currat avide ad ea, sicut multi viliter
faciunt.  Gula enim vitium est bestiale nimis, in quod faciliter
labimur impulsi naturali delectatione, quam natura posuit in
gustu ad substentationem vitae.  Nunc litera apparebit clara,
quae prius erat obscura.  Dicit ergo poeta: |Ma uno arbor che
trovammo in mezza strada~, mirabilis formae, |con pomi ad odorar
soavi e buoni~, ut magis alliciant et crucient, |tosto ruppe le
dolci ragioni~, idest, interrupit dulcia colloquia Virgilii et
Statii, quae non minus alliciebant animum meum, quam ista poma
gustum.  Et declarat formam arboris per unam comparationem
pulcram, dicens: |e come abete in alto si digrada~, versus
coelum, |di ramo in ramo~, per multos gradus, |cos@i quello~,
idest, illa arbor pomifera, supple, degradabatur ibi, |in giuso~,
versus terram.  Et assignat causam dicens: |cred'io, perch@e
persona su non vada~, ad colligendum et comedendum de fructu
eius.  Et vide quod comparatio abietis est valde propria, ratione
altitudinis, rectitudinis et diversorum graduum; ita gula habet
longitudinem, profunditatem et diversos ramos, idest
multiplicitatem epularum.  

	|136-138.~  Et subdit potum post cibum vetitum, dicens:
|Un liquor chiaro~, scilicet, aqua pura, |cadea dall'alta
roccia~, idest, ripa, |dal lato onde 'l camin nostro era chiuso~,
scilicet, a parte montis et altae costae, |e si spandeva per le
foglie~, idest, frondes ramorum, |suso~, versus coelum, per
contrarium aliarum aquarum, ita quod gulosi videntes et non
valentes attingere, magis cruciabantur siti. 

	|139-141.  Li due.~  Nunc poeta docet vitare vitium gulae
fingens vocem procedere ab arbore, quae interdicit istum cibum
vetitum.  Unde dicit: |Li due poeti~, Virgilius et Statius, |a
l'arbor s'appressaro~, ad considerandum istud vile vitium, |et
una voce grid@o per entro le fronde: di questo cibo avrete caro~,
idest, caritudinem, caristiam, quia copia ciborum debet castigari
inopia, contra delectationem primam.  Unde nota quod gula semper
solicita est ad suscitandam mortuam famem et extinctam sitim, ut
palatum molliat, ventrem dilatet, et faciat corpus hospitium
morborum, receptaculum sordium.  Et sic gula facit ea tormenta
quae natura fecerat oblectamenta; numquam sobria omnia absorbet,
et jeiuna et plena semper cruciatur, quae multa et magna in unum
et parvum ventrem infulcit; et dolet quod non potest omnia uno
claudere ventre; et vellet habere reliquum corpus pygmaeum,
dummodo stomachum haberet giganteum.  Bene ergo constat cara gula
ipsi guloso qui emit eam pretio vitae.  

	|142-144.  Poi.~  Hic poeta describit aliam vocem
commendantem sobrietatem in detestationem gulositatis; et primo
optimo exemplo Mariae, quae in nuptiis Galilaeae dixit: ^Vinum
nom habent~, non ratione ebrietatis sed gratia honoris sponsi. 
Dicit ergo: |poi disse~: scilicet, illa vox: |pi@u pensava Maria
onde~, idest, ex qua re, |fosser le nozze orrevoli~, idest,
solemnes, |et intere~; sine aliquo defectu, ut scribitur Joannis
II capitulo, |ch'a la sua bocca~, ut biberet sibi, |ch'or~,
idest, quae bucca nunc orat ad Deum pro nobis.  Sciebat enim
Maria inimica gulae quod, quod intrat per os non inquinat animam,
et quod homo potest vesci cibis splendidis et vinis sobrie, et
vulgaribus gulose et ebrie.  Et hic nota, quod sicut scribit
Macrobius de mente Gallieni, vacantes gulae non possunt diu
vivere nec esse sani, nec quicquam coeleste cogitare nedum
honorabile, sicut modo Maria.  

	|145.  E le romane.~  Hic poeta, tacta sobrietate Mariae,
quae fuit perfectissima mulierum, nunc adducit exemplum unius
generis mulierum clarum, et bene.  Poterat enim dicere hic aliqua
mulier: non sum Maria, quae repleta est spiritu sancto, immo sum
foemina fragilis, quae habeo appetitus inordinatos; ideo ecce
exemplum non unius sed multarum paganarum.  Nam romanae olim, ut
est apud Valerium, non bibebant vinum ne in aliquid dedecus
prolaberentur.  Unde narrat ipse Valerius de Romano, qui mactavit
uxorem fuste, quam reperiit bibisse vinum furtim.  Nam ab
ebrietate ad libidinem faciliter fit transitus, maxime in
muliere; nam quicumque vinum appetit vitiis januam aperit; tamen
romani permittebant eis licenter cultum personae.  Et tamen
Seneca jam tempore suo conqueritur quod mulieres non minus potant
quam viri, et viros vino provocant; et dicit quod olim non
patiebantur calvitium neque podagram sicut nunc.  Dicit ergo
poeta quod illa eadem vox veniens ab arbore dixit: |E le romane
antique furon contente d'aqua per lor bere~; utinam
contentarentur hodie uno et simplici vino.  

	|146-147.  E Daniello.~  Hic poeta adducit aliud exemplum
sobrietatis in juvene hebraeo.  Ad quod est sciendum, quod sicut
habetur Danielis primo capitulo et ex Josepho, Nabuchodonosor rex
magnae Babylonis capta Jerusalem adduxit secum regem Joachim et
nobiles pueros cum thesauro magno: et de mandato eius quatuor
pueri, quorum principalis fuit Daniel, pulcri forma et dociles
ingenio electi sunt ut vescerentur cibis regalibus et erudirentur
disciplina chaldaeorum.  Daniel autem proposuit in corde suo non
polluere ventrem suum cibo vel vino mensae regalis: ideo
impetravit a custode suo legumina pro cibo, et aquam pro potu; et
factus est pulcrior ut promiserat illi.  Similiter et socii sui
quibus Deus dedit scientiam et doctrinam.  Danieli autem
praecipue dedit sapientiam et intelligentiam omnium visionum et
somniorum, ut habebis plene Paradisi IIII capitulo.  Dicit ergo
bene: |e Daniello~, propheta magnus, |dispregi@o cibo~, regalis
mensae; |et acquist@o savere~, idest, sapientiam magnam qua vicit
omnes sapientes et magos orientis.  

	|148-150.  Lo secol.~  Hic poeta adducit aliud exemplum
generale gentis unius aetatis, quam dicunt fuisse regnante
Saturno rege Cretensi; in qua homines vixerunt innocenter et
sobrie, sine bello, sine cibo, et potu artificialiter praeparato. 
Dicit ergo: |Lo secol primo quanto oro fu bello~; tempore
Saturni, nam illa aetas vocata est aurea propter puritatem et
perfectionem, et tale seculum fuit sine gula vel ebrietate; unde
dicit: |fe savorose con fame le ghiande~, quia fames debet
excitare gustum non sapores; et similiter fecit, |ogni ruscello~,
idest, rivulum aquae purae, |n@ettare~, idest, videri dulcem et
sapidum more nectaris.  Nectar enim, idest, mulsum, scilicet,
poculum factum ex vino et aromatibus, |con sete~, quia non
comedebant, non bibebant nisi famescentes et sitientes hora
tarda; ideo bene dicit Seneca quod aetas aurea sub Saturno fuit
contenta modico et simplici victu non longo labore quaesito,
sicut glandibus et aqua.  Et hic nota quod appellatione glandis
omnes fructus continentur, ut dicit lex civilis.  De ista aetate
dicetur plenius infra capitulo XXVIII.  

	|151-154.  M@ele.~  Hic ultimo poeta adducit aliud
exemplum rigidae sobrietatis de se clarum.  Nam gloriosissimus
Joannes melle et locusta legitur educatus in sylvis.  Dicit ergo
bene: |M@ele~, liquor dulcis fructus apum sobriarum; vel, secundum
alios: |mele~, idest, mala sylvestria, |e locuste~; locustae,
secundum Chrysostomum fugaces figurant nos, qui quasi quibusdam
corporum saltibus efferebamur, voluntate vagi, operibus inutiles,
verbis queruli, sede peregrini, nunc autem sumus sanctorum
alimonia; |furon le vivande che nudriro il Batista nel deserto~,
scilicet, Joannem, qui in septimo anno ivit ad desertum;
|perch'egli @e glorioso e tanto grande quanto per l'evangelio n'@e
aperto~; ubi dicitur: ^inter natos mulierum~ etc.  Sed quid
oportet adducere exemplum Joannis qui sanctificatus fuit in utero
matris, cum legamus gloriosissimos duces bellorum pro terrena
gloria fuisse sobrietatis amicos, sicut Julium Caesarem,
Hannibalem, Pyrrhum etc.?


