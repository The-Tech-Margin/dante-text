	|SUMMARIUM.~  CANTUS DECIMUS TERTIUS, ^in quo tractat de
spiritibus invidiosorum sutis filo ferreo, et sicut locutus est
Dantes cum aliquo eorum olim Sapia de Senis, quae multa in simul
receptaverunt de isto vitio, et sicut ipsa rogavit Dantem
precaturum pro ipsa.~

	|Proemio.~  ^Noi eravamo al sommo della scala.~  Postquam
in superiori capitulo proxime praecedenti poeta noster docuit
refraenare superbiam multifariam, et finivit tractatum superbiae,
nunc consequenter agit et tractat de invidia quae purgatur in
secundo circulo.  Et totum praesens capitulum dividitur in tres
partes generales.  In prima quarum poeta describit subtiliter
viam istius secundi circuli, et docet praecavere invidiam per
exempla dilectionis et caritatis contrariantia illi.  In secunda
describit poenam et purgationem invidorum in generali, ibi: ^Ma
ficca.~  In tertia et ultima describit unum spiritum modernum in
speciali, cuius mens in vita crepabat invidia, ibi: ^A me
pareva.~  

	|1-3.~  Ad primum veniens dico, quod poeta describit
locum cum circumstantiis suis, sed primo praemittit
continuationem more suo; quia enim in fine capituli praecedentis
descripserat ascensum ad secundum circulum, ideo nunc
continuative ostendit, quod jam pervenerant ad finem illius
ascensus; dicit ergo: |Noi eravamo al sommo della scala~,
scilicet, secundae praescriptae, |dove si rilega~, idest,
recingitur, et religatur, |lo monte~, scilicet, purgatorii, |che
dismala~, idest purgat a malo, idest, peccato, |altrui~; sicut
enim morbus corporis generatur ex corruptione humorum, ita morbus
animi ex corruptione vitiorum; et dicit: |salendo~, quia gradatim
ascendendo purgantur in isto monte singula peccata.  

	|4-6.~  Et continuo describit istam secundam viam tangens
convenientiam et differentiam, quam habet cum prima, dicens:
|ivi~, in illo secundo circulo, |una cornice~, via exterior,
|cos@i lega~, idest, ligat et circumdat, |il poggio~, idest,
montem, |d'intorno come la primaia~, ubi sunt superbi; et dicit:
|se non che l'arco suo~, idest, salvo quod gyrus eius, |pi@u tosto
piega~, quia videtur quod mons sit ibi arctior, et tamen videtur
quod sit semper amplior, ut jam alibi dictum est; et vult dicere,
quod circulus iste est brevior, licet mons sit latior, imo citius
fit planior, quia non erat arduus a principio, sicut primus, et
sic erat facilior.  

	|7-9.  Ombra.~  Hic poeta describit ipsam viam a
circumstantiis suis, ostendens eius diversitatem a praecedente;
unde dicit: |ombra non gli @e~, idest, anima, quae ibi puniatur in
via, sicut in prima via sunt superbi, |n@e segno che si paia~; non
figura vel imago apparens ibi sculpta, sicut apparebat in prima
via, quae erat ita mirabiliter laborata, sed solum, |par s@i la
ripa~, et tangit qualis est via, cum addit, |par s@i la via
schietta~, idest sola, sine aliquo speciali signo, solummodo cum
suo naturali colore; unde dicit: |col livido color della
petraia~, quia illa strata erat facta ex lapide livido.  Et hic
nota quod sub ista artificiosa fictione autor dat subtiliter
intelligi, quod vitium superbiae est manifestissimum, et reddit
se notissimum per multa signa; vitium vero invidiae est
occultissimum, sed manifestatur aliquando in colore livido: sicut
apparet de facto quod unus videns vel audiens felicitatem,
gloriam, vel honorem alterius variat colorem, et respargitur
livore, sicut dicit de se unus spiritus in capitulo sequenti.  

	|10-12.~  Et subdit, quod ex hoc Virgilius non poterat
sperare de dirigente eos in viam rectam; unde dicit: |il poeta~,
scilicet, magnus, |ragionava~, mecum vel secum; |io temo che
nostra eletta~, idest, electio viae, |avr@a forse troppo
d'indugio~, et sic timebat perdere tempus inutiliter, quo nihil
erat molestius sibi, |se qui s'aspetta~, scilicet a nobis, |gente
per dimandar~, de itinere.  Et hic nota quod poeta pro tanto hoc
dicit, quia invidi qui puniuntur in isto circulo erant multum
intra viam longe ab isto initio et introitu per milliare, nec
ibant velociter vel lente, sicut superbi qui docuerant eos primam
viam, et habebant oculos clausos.  

	|13-15.  Poi.~  Hic poeta ostendit quomodo Virgilius non
valens ibi reperire consilium humanum recurrit ad auxilium
divinum, quo dirigeretur in viam rectam ad investigandam occultam
materiam invidorum; unde dicit: et ille Virgilius |poi porse gli
occhi~, scilicet, intellectuales, |fissamente al sole~, ut
oraret: et intellige ad solem justitiae qui est Deus; et ecce
quomodo volvit se: |fece centro del destro lato al mover~; vult
dicere, quod ubi primo ibat ad dexteram montis revolvit se
circulariter super pede dextro ad sinistram versus orientem; unde
dicit: |e la sinistra parte di s@e torse~, circa illud centrum
dexterae, quia scilicet, cum sinistro pede, volvendo se, fecit
circumferentiam dicto centro.  Et vult dicere subtiliter quod
direxit cor suum, quod stat in sinistra, versus solem, idest,
Deum, ad implorandam gratiam.  Et hic nota, quod poeta noster non
poterat intrare istam viam cum auxilio Virgilii, idest rationis,
sed auxilio gratiae cooperantis, sine qua non potuisset tractare
de isto vitio magis quam in inferno, ubi nihil dixerat de eo,
quia ille non est locus gratiae, ubi possit haberi plena cognitio
et distinctio peccatorum, quae habetur in purgatorio.  

	|16-18  O.~  Hic poeta ponit devotam orationem Virgilii
ad solem, dicens: et ille Virgilius |dicea: o dolce lume~, lumen
solis est ipsa gratia Dei quae illuminat omnem hominem venientem
in hunc mundum, |a cui fidanza i' entro~, quia scilicet fidenter
sperat in gratia Dei, qui habilitat se ad illam recipiendam per
poenitentiam, |per lo nuovo cammin~, idest viam invidiae, cuius
materiam dispono noviter describere, |tu ne conduci~, ex quo non
habemus hic aliquem ducem, |come condur si vuol quincentro~,
scilicet, intra istum secundum circulum.  

	|19-21.~  Et ne sua petitio videatur vana ostendit, quod
merito debeat sperare conductum, dicens, |tu scaldi il mondo~,
tamquam lampas indeficiens, |tu sovr'esso luci~, omnia
illuminans, et ideo: |li toi raggi den sempre esser duci~, omnium
itinerantium per omnem callem, |salvo s'altra ragion in contrario
non pronta~; et est pulcerrima metaphora.  Sicut enim sol
sensibilis semper illuminat mundum, et tamen interdum nubes vel
nebula eripit nobis conspectum eius; ita lux divinae gratiae
semper illuminat nos, nisi tenebra peccati privet nos illa.  Sed
antequam ulterius procedam, lector, nolo praetermittere
quaestionem difficillimam quae oritur hic; quare scilicet poeta
noster tam curiose et seriose hic pertractat de invidia, de cuius
poena nullam mentionem fecit in inferno; nec minus videtur
dubitandum de vana gloria, de qua tam egregie jam tractavit hic,
et in inferno videtur omnino praeteriisse.  Ad cuius fortis nodi
dissolutionem est dicendum, quod poeta potest dici punisse
invidiam et inanem gloriam in inferno, sed implicite et occulte. 
Consideravit enim, quod ista duo vitia, licet videantur diversa
et habere diversos effectus a superbia, tamen ambo sunt ab uno
stipite et magis adhaerentia matri quam caetera; nec tam superba
et diligens mater potest ex aliqua parte se convertere quin has
duas filias semper secum trahat.  In purgatorio vero de his
tractat explicite et aperte, quia duplicem habuit respectum
secundum duo diversa loca.  Homo enim positus in inferno, idest
in statu vitiorum, non cognoscit nec discernit peccata, nisi in
communi et in confuso, sicut in materia praesenti, dicit
aliquando superbus: bene cognosco vitium meum, bene scio quod sum
superbus; sed non dicit: sum invidus, sum gloriosus, sum
temerarius, et ita de aliis filiabus superbiae.  Sed positus in
purgatorio, idest in statu poenitentiae, discernit et ruminat
omnia tam principalia quam accessoria, et de singulis dolet, et
poenitentiam agit; sicut etiam potes videre, quod in inferno sub
involucro tractavit in uno capitulo de avaritia, prodigalitate,
iracundia et accidia in generali et compendiose, non nominando in
speciali aliquem avarum, prodigum, irosum et accidiosum.  In
purgatorio vero tractat de singulis distincte, diffuse; de
singulis faciens non unum capitulum sed plura, et in singulis
nominatim, notans aliquos tali vitio.  Sed hic statim suboritur
alia dubitatio, quae non videtur habere minus difficultatis.  Hic
enim obiiciet aliquis et merito: si poeta in purgatorio magis
minute exquirit et discutit peccata, quare ergo in purgatorio non
punit et purgat tot species violentiarum et fraudium, quas tanta
arte et studio describit et distinguit in inferno? nam in toto
purgatorio nihil dicit de blasphemis, desperantibus,
foenerantibus, et contra naturam agentibus; similiter nec de
adulatoribus, furibus, divinatoribus, scismaticis, falsariis,
proditoribus, de quibus singulatim tractat in inferno?  Dicendum
breviter, ut mihi videtur, quod hic diligens trutinator in
purgatorio tractat diligenter de septem peccatis principalibus
eorum maxime qui peccaverunt per incontinentiam, quia de talibus
inveniuntur multi qui veniunt ad purgatorium et poenitentiam in
vita, vel in morte.  Sed illi qui peccant per malitiam raro
veniunt ad purgatorium in vita vel morte; ideo de talibus noluit
facere tractatum per se sicut fecerat in inferno.  

	|22-24.  Quanto.~  Nunc poeta ostendit, quomodo precatio
Virgilii justa statim fuerit exaudita, quia intraverunt iter, et
quaedam voces volantes per aerem in occursum eorum monebant, ut
praecaverent invidiam per exempla dilectionis et caritatis
contrariae invidiae.  Unde continuans dicta dicendis dicit: |Noi
eravam gi@a iti tanto di l@a~, intra illum circulum secundum
purgatorii, |quanto si conta per un migliaio~, idest, per mille
passus, |di qua~, in isto mundo, |in poco tempo, per la voglia
pronta~, quia erant avidi inveniendi cito animas, quia videbantur
ire quodammodo frustra per illam viam solitariam et nudam tam
umbris quam figuris; sed tu dices: quare habuerunt tantum ire
antequam invenirent aliquos spiritus? ad denotandum quod isti
invidi erant longe a cognitione eorum sepositi in occulto, ita
quod oportuit quod multum quaererent antequam invenirent, cum
tamen invenerint superbos statim in introitu viae.  

	|25-27.~  Et ecce invenerunt primo spiritus volantes per
aerem; unde dicit: |e spiriti, non per@o visti~, idest, non tamen
visi a nobis, sicut alii solebant videri, |furon sentiti~,
scilicet ad voces, quasi dicat, auditi, licet non visi, |volar
verso noi~, ad doctrinam nostram.  Unde dicit: |ma parlando~,
fuerunt sentiti, |cortesi inviti~, idest, liberales invitationes,
|alla mensa d'amor~, idest, ad amorem caritatis.  Et sic nota
quod sicut supra poeta finxit quod admonitio humilitatis facta
fuit eis patenter et manifeste contra superbiam; ita nunc fingit,
quod admonitio caritatis fiat eis occulte et invisibiliter ad
evitandam invidiam, quae est occulta, ubi superbia est manifesta. 

	|28-30.  La prima.~  Hic poeta describit primam vocem,
quam audiverunt ibi, et fuit illud verbum quod dixit beata virgo
in nuptiis Galilaeae cum deficeret vinum convivantibus; dicit
ergo: |La prima voce che pass@o volando~, non intelligas quod hic
esset spiritus realis qui loqueretur, sed spiritus vocalis
insonuit auribus mentis suae, |disse altamente~, ut bene
perveniret ad auditum autoris: |Vinum non habent~; et ut bene
imprimeretur menti eius ista optima vox, dicit: |e l'and@o
reiterando~, idest, repetendo, |dietro a noi~; quia enim vox
veniebat versus poetam volando velocissime, et ipse ibat
promptissime; ideo cito transiverat eum et audiebatur post tergum
eius.  Et ut videas quantum ista vox faciat ad propositum hic,
nota quod Maria non fecit, sicut communiter faciunt mulieres in
nuptiis et conviviis; quae quia nimis amant honorem propriae
excellentiae liventibus oculis respiciunt pulcritudinem et
ornatum aliarum; et ex invidia detrahunt excellentiae aliarum,
quia vulpes amat fraudes, lupus agnum, foemina laudes; sed haec
sola perfectissima mulier quae redemit dedecus foeminarum non
notavit cultus quibus invideret, sed incommodum convivarum cui
compassa est, et continuo succurrit caritative per contrarium
invidiae.  Non ergo tristatum est cor eius super festivitate
nuptiali, sed potius laetificavit cor omnium vino optimo omnium
vinorum.  

	|31-33.  E prima.~  Hic poeta describit secundam vocem
quam dicit fuisse Orestis.  Et ad intelligentiam istius literae,
quae videtur valde dubia, est sciendum quod aliqui dicunt hic
quod Orestes fuit invidus, sed nescio videre eius invidiam; et
posito quod fuisset invidus, non ponitur hic vox eius tamquam
spiritus invidi, tum quia, ut jam dictum est, istae voces
invitabant ad amorem caritatis, tum quia, ut dicetur paulo post,
de fraeno invidiae tractatur in sequenti capitulo: hic vero
tractatur de modo vitandi et fugiendi ipsam; ideo videtur potius
dicendum quod Orestes fuit pius et caritativus, et usus est
pietate erga patrem, et amore erga uxorem, et benevolentia mutua
erga amicum.  Primo ergo fuit pius erga patrem, quia mactavit
impiam matrem justius quam Alcmeon.  Nam Clytemnestra, serpens
venenosior et adultera turpior quam Helena soror, tempore
obsidionis troianae, adulterata est nefarie cum AEgistho
sacerdote consanguineo viri sui: et demum in fine belli illum
Agamemnonem gloriosissimum imperatorem tot regum, ducum et
principum, victorem Troiae, de Priamo triumphantem, illa conscia
sibi crudelissime mactavit, adiuvante AEgistho; ideo justissime
Orestes mactavit ipsam matrem cum AEgistho.  Orestes etiam habuit
amorem ad uxorem suam Hermionem, quam recuperavit juste de
manibus Pyrrhi, illo mactato.  Gessit et benevolentiam mutuam
erga Pyladem, a quo numquam fuit derelictus; et demum hanc vicem
caritatis et pietatis recepit a sorore sua Iphigenia, quae de
Scythia venit secum in Italiam, cum illum immolare deberet.  Ad
literam ergo, dicit poeta: |E prima che del tutto non s'udisse~,
quasi dicat: antequam totaliter evanesceret illa vox prima
iterata, |per allungarsi~, idest, propter distantiam spiritu
transeunte, |un'altra~, scilicet, vox secunda, |pass@o gridando:
io sono Oreste~, exemplum caritatis, quia fecit vindictam patris. 
Unde Homerus XI Odysseae introducit animam Agamemnonis
contristatam apparentem Ulyxi in inferno, qui conqueritur quod
fuit mactatus ad mensam, sicut bos mactatur ad praesepe,
innocens, post omnes labores et fructos tantos.  Et persuadet
Ulyxi, quod nunquam sit humilis foeminae, nec aperiat sibi omne
secretum, quia nihil est mortalius homini muliere: in fine
commendans Penelopem uxorem Ulyxis, quod esset mulier prudens et
pudica; et dicit: |et anco non s'affisse~, quia transvolavit
sicut prima.  

	|34-36.  O.~  Hic poeta describit tertiam vocem specialem
ad idem, quae sonuit ipso petente de vocibus illis.  Unde dicit:
|diss'io~, illi Virgilio: |O padre, che voci son queste?~ et quid
sibi volunt? |e com'io dimandai~, antequam Virgilius responderet,
|ecco la terza~, scilicet vox, quae fuit: |amate da cui male
aveste.~  Hoc praeceptum Domini in Evangelio invitat nos ad verum
amorem, qui est diligere etiam inimicum; quod est contrarium
invidiae, quae odit etiam amicum.  Et hic nota quod ista vox
tertia necessario sequitur ad secundam, quia illam supplet et
perficit.  Videtur enim dicere tacite: non solum debetis amare
benefactorem, cui debetis amorem de jure, sicut Orestes, qui
amavit patrem, uxorem, amicum, sororem; sed etiam inimicum
malefacientem vobis, quia haec est perfecta caritas.  Amare enim
amantem et benefacientem faciunt etiam bruta.  

	|37-40.  E 'l buon.~  Hic poeta ponit responsionem
Virgilii ad suam petitionem, qui declarat quare istae voces ita
resonent super istos invidos ad admonitionem eorum.  Unde dicit:
|E 'l buon maestro a me~, supple, respondit: |la colpa della
invidia cos@i li sferza~, idest, ita verberat et corrigit ipsos
invidos hic; ideo dicit: |e per@o le corde della ferza~, idest,
corrigiae, scuticae, scilicet, verba vocis et correctionis
percutientia eos, |sono tratte d'amor~, scilicet, caritatis. 
Vult ergo dicere, quod ista verba sunt dissuadentia invidiam; et
subdit: |lo fren vuol esser del contrario suono.~  Vult dicere
quod verba refraenantia invidiam debent esse verba continentia
pravos effectus invidiae, ita quod sunt contraria istis, quae
continent effectus amoris; et tamen haec et illa faciunt contra
invidiam.  

	|41-42.~  Dicit ergo de isto fraeno, |credo che
l'udirai~, scilicet, in fine sequentis capituli, |per mio
avviso~, idest, ni fallor, |prima che giunghi al passo del
perdono~, scilicet, circa finem secundi circuli ante remissionem
invidiae, et remotionem fiendam ab angelo.  Et non vult aliud
dicere nisi, antequam exeas istum circulum audies voces alias
resonantes contrarium in aere.

	|43-45.  Ma ficca.~  Ista est secunda pars generalis, in
qua poeta describit poenam et purgationem invidorum in generali;
sed antequam procedam ulterius ad intelligentiam istius poenae,
quam poeta dat generi invidorum, est bene notandum quantum sit
convenientissima.  Fingit enim, quod stant sedentes adhaerentes
monti, sublevantes unus alterum cum humero, orantes devotissime,
cooperti mantellis lividi coloris, habentes oculos clausos cum
filo ferreo.  Modo ad propositum: quia invidia est dolor alienae
felicitatis, homo volens purgare in se istud vitium, debet sponte
assumere in se medicinam, quae tollat hunc dolorem: ubi enim
solebat primo discurrere notando felicitates alienas, nunc sedet
inhaerens monti, idest, innitens virtuti; et ubi solebat optare
damnum alterius, nunc orat pro salute alterius; et ubi solebat
laetari ruina alterius, nunc porrigit manum adiutricem illi
ruenti, et relevat ipsum; et ubi solebat cum dolore videre
alienas felicitates, nunc suit sibi oculos, ne respiciant invide
aliena bona, et cooperit se vili cilicio, humilians se Deo, quia
omnis invidus est superbus; unde bonum erat quod etiam dedisset
eis cinerem in capite, vel ubi solebant portare vestes
invidiosas, nunc portant miserabiles, et isto modo optime
purgatur iste morbus occultus interior, et erumpit ne apostometur
interius.  Nunc ad literam poeta praemittit, quod Virgilius
fecerit eum attentum ad hanc pulcram materiam sequentem, dicens:
|Ma ficca gli occhi~, idest, speculationem intellectualem, |ben
fiso~, idest, attente, |per l'aria~, quia nihil videri potest
nisi per medium aeris, |e vedrai gente~, idest, genus invidorum,
|sedersi innanzi a noi~, ubi solebat ire et inquirere semper nova
de fortunis hominum, nunc cessant a tali inquisitione; |e ciascun
@e assiso~, idest, appodiatus, |lungo la grotta~, idest, versus
vel prope ripam montis.  

	|46-48.~  Et ostendit quomodo paruerit praecepto
Virgilii, dicens: |allora pi@u che prima gli occhi apersi~, idest,
speculationem mentalem melius disposui ad cognoscendum istos,
|guarda'mi inanzi~, ut dixerat Virgilius, |e vidi ombre con
manti~, idest, animas cum mantellis, |non diversi~, imo
conformia, |al color della pietra~, quia erant coloris lividi
sicut petra.  Alia litera habet: ^con manti al collo dalla petra
non diversi~; sed prior litera videtur verior, licet non diversa
in sententia.  

	|49-51.  E poi.~  Hic poeta describit orationem
invidorum, dicens: |E poi che fummo un poco pi@u avanti~, magis
propinqui illis, |udi' gridar: Maria~, advocata peccatorum, |#ora
per noi~; et ita audiebam, |gridar Michele~, idest, o angele
Michael, trutinator animarum, |e Pier~, idest, o sancte Petre,
claviger regni coelorum, |con tutti i santi~; supple, orate pro
nobis.  Et hic nota, quod isti invidi nunc faciunt orationem
contrariam illi, quam solebant facere ante poenitentiam; sicut
fingitur fabulariter quod dum quidam invidus et alius avarus
orarent in templo Jovis, Mercurius missus fuit ad eos qui
diceret, quod id quod unus peteret, alter reciperet duplicatum;
tunc invidus perveniens petivit ut sibi erueretur unus oculus, ut
avaro eruerentur duo.  

	|52-57.  Non.~  Hic poeta descripturus duriorem poenam
invidorum praemittit compassionem poenae, dicens: |non credo che
per terra vada ancoi~, in mundo nostro, |uomo s@i duro~, habens
cor saxeum ita induratum, |che non fosse punto per compassion di
quel ch'io vidi poi~, scilicet novae poenae: humanum enim est
compati passionibus hominum, unde humanitas vincit etiam corda
efferata barbarorum; ita quod saepe compatiuntur miseriis
inimicorum, et deplorant mortes eorum, et honorant funera, sicut
saepe fecit Hannibal crudelissimus erga multos duces romanos,
honorans virtutem eorum, quam prius infestissime oderat, sicut
patet apud Livium.  Quanto fortius ergo romani naturaliter
clementes usi sunt humaniter clementia? et tangit quid viderit,
dicens: |ch@e quando fui s@i presso di lor giunto, che gli atti
lor~, miserabiles illorum invidorum, |a me venieno certi~, idest,
quod non dubitabam, sicut quando eram a longe, |per gli occhi~,
quia videbam oculanter de prope, |fui munto~, idest, punctus, |di
grave dolor~, ex compassione gravis poenae.  

	|58-60.  Di vil.~  Hic poeta describit ipsam poenam,
dicens: |Di vil cilicio mi parean coperti~, sicut olim sancti
Patres faciebant humiliantes se in conspectu Domini, implorantes
misericordiam et veniam, quando peccaverant, sicut nunc isti
invidi; |e l'un sofferia l'altro con la spalla~, ex caritate, |e
tutti della ripa~, scilicet, prope montem, |eran sofferti~, quia
sustentabantur a virtute.  

	|61-66.~  Et specificat miserabilem actum invidorum per
comparationem claram caecorum, dicens: |cos@i li ciechi, a cui la
roba falla~, idest deficit, quia sunt pauperes, nec possunt
aliter lucrari, |stanno ai perdoni~, apud ecclesias, |a chieder
lor bisogna~, scilicet, eleemosinam, |e l'uno il capo sopra
l'altro avvalla~, idest inclinat, vel de industria sic faciunt,
|perch@e in altrui~, scilicet, in euntibus ad indulgentiam, |piet@a
tosto si pogna~, idest, compassio cito generetur, |non pur per lo
sonar delle parole~, quibus multum provocant audientes pios ad
misericordiam, |ma per la vista che non meno agogna~, idest,
latrat et clamat in effectu, imo magis movet ad compassionem
videntes.  Et hic nota quantum ista comparatio, quae videtur
communis et domestica, est propriissima per omnes partes suas. 
Caeci enim stant juxta templum sanctum, et ita invidi, qui sunt
caeci quia habent oculos hic clausos, stant juxta montem sanctum;
et sicut caeci sustinent et supportant unus alterum, ita invidi
hic: et sicut caeci orant pie petentes eleemosinam qua indigent,
ita invidi pie orant petentes veniam qua indigent; et sicut
aliqui euntes juxta ecclesiam moventur ad compassionem erga
caecos tam ex actibus quam ex verbis, ita isti poetae euntes
juxta montem movebantur ad compassionem erga istos invidos tam ex
actibus quam ex verbis. 

	|67-72.  E come.~  Hic poeta ultimo describit ultimam
poenam durissimam invidorum per comparationem eorumdem caecorum,
quae est similiter propriissima; et vult dicere sententialiter,
quod sicut caeci sunt privati visu, ita quod non possunt videre
solem, ita isti invidi habent oculos clausos, ita quod non
possunt videre solem justitiae, Deum.  Dicit ergo: |E come agli
orbi non approda il sole~, idest, non proficit lumen solis, quod
non vident, et cuius pulcritudine et luce non possunt delectari;
|cos@i a l'ombre~, idest, animabus invidorum, |luce del ciel~,
idest sol, scilicet, Deus, |non vuole largir di se~, idest non
vult donare se, |qui~, idest, in isto secundo circulo, |dov'io
parlav'ora~, quia isti non possunt videre Deum quamdiu stant in
ista poena, sed purgata culpa videbunt, sicut modo optant et
sperant.  Et assignat causam, dicens: |che a tutte un fil di
ferro il ciglio fora~, idest suit, ut infra dicitur plenius: et
dat filum ferreum, ut indicet fortem clausuram, ut non possint de
facili aperire oculos ad invide respiciendum.  Et specificat
istam suturam oculorum per comparationem ad illam quae fit oculis
accipitrum; unde dicit: |e cos@i~, idest, filum ferreum, ita
|fora~, debes supplere, a simili, |come si fa a sparvier
selvaggio~, et ecce quare: |perocch@e cheto non dimora.~  Et hic
nota quantum ista comparatio sit nobilis et propria.  Sicut enim
accipiter audax ex odio impetit et lacerat aves pingues, sicut
qualeas et similes, ita invidus temerarius ex malevolentia
invadit personas divites et pingues; et si non potest manum,
imponit rostrum super eos, scilicet linguam, et lacerat famam
eorum si non potest substantiam.  Et sicut accipiter sylvestris
nunquam quiescit, de quo dicit Ovidius: ^Odimus accipitrem, quia
semper vivit in armis~; ita invidus non contentus sorte sua
semper habet animum inquietum; ideo optime inquit Horatius:
^Invidus alterius macrescit rebus opimis~; et dicit: ^Invidia
siculi non invenere tyranni maius tormentum~; quasi dicat, quod
tyranni de Sicilia, sicut Phalaris et Dionysius, qui adinvenerunt
varia et nova genera tormentorum, non invenerunt aliquid peius
invidia.  Et sicut oculi suuntur accipitri sylvestri ut
domesticetur, ita hic invido maligno ut mansuescat.  Nota etiam,
quod haec est justissima poena invidorum, quoniam invidia maxime
causatur a visu: ideo bene dicebat Socrates, quod invidus in
qualibet civitate vellet habere oculos et aures ut haberet tot
tormenta, quot videret et audiret prospera hominum; quia invidus
tot habet tortores, quot invidiosus habuerit laudatores.  Ergo
volens bene purgari isto vitio, debet omnino claudere sibi oculos
ne respiciat prospera hominum ad invidiam, juxta praeceptum
Domini in Evangelio: ^Si oculus tuus scandalizet te~ etc.

	|73-75.  A me pareva.~  Ista est tertia et ultima pars in
qua poeta describit unum spiritum modernum, in cuius mente
invidia maxime exercuit vires suas.  Et primo disponit se ad
istam materiam specialem de consilio Virgilii, dicens: |A me
pareva far oltraggio andando~, per istam regionem caecorum,
|veggendo altrui e non esser veduto~; et videtur dicere vane, cum
non posset videri ab illis, sed vult dicere, quod videbatur sibi
iniuriosum non facere se sentiri istis invidis, sicut supra
fecerat superbis, petendo et respondendo; |perch'io mi volsi al
mio consiglio saggio~, idest, ad consilium sagacis Virgilii, quem
erat solitus semper consulere in dubiis.  

	|76-78.~  Et continuo ostendit sagacitatem eius, quia
praevenit eum antequam peteret, ne perderet tempus; unde dicit:
|elli~, scilicet Virgilius, |ben sapea che volea dir lo muto~,
quia cognoscebat voluntatem meam, etiam me tacente, |e per@o non
attese mia dimanda~, idest, non expectavit petitionem meam; |ma
disse: parla e sii breve ed arguto~, idest, brevis sermone et
subtilis sententia, quasi dicat: dic pauca verba et bona cum
istis.  

	|79-84.~  Et tamen poeta, antequam loquatur, describit
statum sui et illarum animarum, dicens: |Virgilio mi venia da
quella landa~, idest, planitie extrema, |della cornice~, quasi
dicat: sociabat me a sinistra versus extremitatem illius viae, ut
tutius consuleret saluti meae; unde dicit: |onde cader si puote~,
ab alto in bassum, sicut cum quis vadit per unam viam arctam
circa aliquem montem nostrum supra unam planitiem.  Et ecce
quomodo: |perch@e da nulla sponda s'inghirlanda~; quia scilicet
non erat cincta aliquo claustro, muro vel sepe; |da l'altra
parte~, scilicet a latere montis, |m'eran le divote ombre~, idest
animae invidorum devote orantes, ita quod non poteram ibi ruere
vel recedere a poenitentia; unde dicit: |che per l'orribil
costura~, idest, duram suturam oculorum factam cum filo ferri,
|piangevan s@i che bagnavan le gote~, quia deplorabant cultum
invidiae.  

	|85-90.  Volsimi.~  Hic poeta ponit suam orationem brevem
ad dictas umbras in generali, et facit exordium cum petitione,
dicens: |et incomincia' io~, supple dicere illis ad captandam
benevolentiam: |o gente sicura~, per certam spem, |di veder
l'alto lume~, summi solis quod nunc videre non potestis, |che 'l
disio vostro solo ha in sua cura~, quia totum desiderium vestrum
solummodo de hoc curat, nec aliam curam habere potestis quam
istam solam: |se grazia~, scilicet, divina ex gratia speciali,
|tosto risolva le schiume~, idest, purget contagia, |di vostra
condizione~, ut scilicet, aperiat vobis oculos clausos, |s@i che
'l fiume della mente~, idest, gratia divinae mentis, |scenda
chiaro~, sine nebula, |per essa~, scilicet, conditionem vestram
caecitatis, quasi dicat, ut actus veniat ad patiens dispositum.  

	|91-93.~  Et sic vide quomodo loquitur breviter et
subtiliter juxta consilium Virgilii, sed antequam hoc fiat,
|ditemi, ch@e mi fia grazioso e caro~, idest, quia erit mihi
gratum et carum, |s'anima @e qui tra voi~, in secta invidorum,
|che sia latina~, idest italica: de his enim ut plurimum poeta
inquirit tamquam nobilioribus et dignioribus memoria, quamvis
peccatoribus, ut satis patet in toto poemate eius; et promittit
praemium ut facilius consequatur quod petit, dicens: |e forse a
lei~, idest, tali animae, |ser@a buon~, idest utile et honorabile,
quia rogabo pro ea, et dabo sibi famam, |s'io la 'mparo~, idest,
si disco.  

	|94-96.  O.~  Hic poeta ponit responsionem unius animae
singularis invidae ad suum quaesitum, quae corrigit dictum
poetae; et haec anima erat quaedam mulier senensis nomine Sapia,
quae dicit: |O frate mio~, caritative vocat eum fratrem,
|ciascuna~, scilicet, anima, |@e cittadina d'una vera citt@a~,
scilicet, Jerusalem supernae; |ma tu vo' dire~, et melius, |che
vivesse peregrina in Italia~, quia omnes sumus viatores et
peregrini in mundo.  Vita ergo humana est quaedam peregrinatio et
militia in terra.  

	|97-99.~  Et dicit quod ista vox veniebat parum a longe,
ideo accessit magis prope, ut cognosceret a quo proveniret. 
Dicit ergo: |questo mi parve per risposta udire pi@u innanzi
alquanto che l@a dov'io stava; ond'io mi feci ancor pi@u l@a
sentire~, eundo et loquendo intra turbam magnam quae ibi erat non
videns; et sic invenit quod petebat.  

	|100-105.~  Unde dicit: |tra l'altre vidi un'ombra
ch'aspettava in vista~, scilicet, quod ego replicarem aliquid,
quia ipsa solum correxerat dictum meum, et nihil responderat ad
propositum quaesitum: et respondet quaestioni tacitae, dicens: |e
se alcun volesse dir, come?~ idest, quomodo scis tu quod illa
plusquam caeterae expectaret? dicit per signum, quia ipsa,
|levava il mento in su a guisa d'orbo~; ideo ponit suam
petitionem specialem ad eum, dicens: |diss'io: o spirto che ti
dome per salir~, idest, qui poenitentiam agis ut ascendas coelum
ad videndum Deum, quem hic videre non potes; et sic iterum
loquitur breviter et succincte captans benevolentiam, et petit
non minus breviter: |fammiti conto~, idest, fac mihi te notum, |o
per loco~, originis tuae, |o per nome~, quo voceris, |se tu se'
quello che mi rispondesti~, quia nesciebat hoc nisi per signum
praedictum.  

	|106-108.  Io.~  Hic poeta ponit responsionem illius
spiritus ad se, qui respondet de loco et de nomine, de quibus
fuerat interrogatus, et ultra hoc de culpa qua hic purgatur.  Et
hic adverte quod si poeta noster petendo dixit pauca verba et
bona, ista mulier, tamquam senensis et vana, multa et frivola
confabulatur super invidia sua; ideo non mireris, si poeta fingit
istam facere longam orationem ad se, quia mulier est naturaliter
loquax et garrula; et ista in speciali erat parum prudens.  Dicit
ergo: et ille spiritus, |rispose, io fui senese~, idest de
comitatu Senarum fui, |e con questi altri rimondo qui la vita
ria~, per bonam poenitentiam, |lagrimando a colui~, scilicet ad
Deum, |che s@e ne presti~, idest, concedat se videndum nobis.  

	|109-111.~  Et dicit quod suum nomen non fuit consequens
rei, immo per antiphrasim; unde dicit: |savia non fui, avegna che
Sap@ia fossi chiamata~; Sapia vocabatur ista domina, accentu
producto; et tamen non fuit sapiens, immo insipiens et insana,
saltem in isto actu, ut audies statim; unde dicit: |e fui degli
altrui danni~, idest, adversis, |pi@u lieta assai che di ventura
mia~, scilicet prospera, quod est proprium invidiae.  

	|112-114.  E perch@e.~  Hic longo sermone Sapia narrat
formam suae malignantis invidiae.  Et ad intelligentiam claram
istius literae debes memorare illud, quod scriptum est supra
capitulo XI Purgatorii, de Provinciano Silvano, qui cum venisset
cum suis senensibus contra castrum comitatus Florentiae, quod
dicitur Colle, ista domina ardens odio senensium, ex sola invidia
posuit se ad fenestram unius palatii in castro suo satis vicino
loco belli, expectans eventum, et optans audire ruinam suorum. 
Audito ergo rumore sinistro conflictus et morte ducis miseranda,
exultans gaudio immenso, animo gratulanti erexit caput temere
contra coelum, et dixit: sit de me amodo quidquid vult, et faciat
mihi Deus quam peius potest, quia amodo vivam laeta, et moriar
contenta.  Modo ad propositum ista Sapia ad confirmandum quod
dixerat, primo proponit suum fallum in generali, dicens Danti: |e
perch@e tu non credi ch'io t'inganni, odi se fui, com'io ti dico,
folle~, idest, temeraria.  Et aggravat factum, dicens: |gi@a
discendendo l'arco~, idest, circulo, |de' miei anni~, quasi
dicat: jam declinante aetate mea, ita quod istud non erat vitium
aetatis sed animi.  Et hic nota, quod mulier naturaliter
inclinatur facilius ad pietatem et benevolentiam quam vir, et
citius lacrymatur; et est magis invida quam vir, et magis
contentiosa, et magis mendax; et in rebus honestis et regimine
est magis stulta quam vir, ut dicit Avicenna; unde proprium
subiectum non habet in eis virtus et honestas, et sunt ut
plurimum mali judicii: homo vero inter caetera animalia magis
attingit perfectum naturae.  

	|115-117.  Erano.~  Hic Sapia narrat in speciali formam
facti, dicens: |Erano i cittadin miei~, idest, senenses cum
Provinciano duce eorum, |presso a Colle~, quod est castrum magnum
in principio fluminis Elsae, de quo dicitur in fine huius
purgatorii, |in campo giunti co' i loro avversari~, scilicet,
florentinis, |et io pregava Dio di quel ch'ei volle~, scilicet,
quod essent conflicti; et sic fuit.  

	|118-123.~  Unde dicit: |rotti fur quivi~, in campo ubi
erant in obsidione, |e volti negli amari passi di fuga~: sicut
enim est maxime dulce victori persequi fugientem, ita est summe
amarum victo fugere a facie persequentis; de quo paulo ante
duxerat speciosum triumphum apud Montem Apertum; |e veggendo la
caccia~, idest, persecutionem de fenestra, |letizia presi ad ogni
altra dispari~, scilicet laetitiis; quasi dicat: numquam habueram
similem in vita mea; unde dicit: |tanto ch'io volsi in su~,
scilicet, versus coelum, |l'ardita faccia~, insane, |gridando a
Dio: omai pi@u non ti temo.~  Et dicit, quod fecit a simili, |come
fa 'l merlo per poca bonaccia.~  Dicitur fabulose quod merulus
post saevitiem hyemis, superveniente tranquillo, garrit: |Pi@u non
ti temo, ch'uscito son del verno~; ita quod ego pro parva
victoria praesumpsi loqui contra Deum.  Audivi, quod ista
maledicta mulier erat ita infuriata mente, quod conceperat et
praedixerat se praecipitaturam desperanter de fenestra si
senenses fuissent illa vice victores.  Erat enim Sapia nobilis
domina de illis de Bigotio, quod est unum castellum in territorio
Senarum longe a Colle de Valdelsae forte per quatuor milliaria;
quae nimis oderat populum senensem, sicut Zanganella populum
florentinum.  Et hoc ideo, quia invidebat populo diu florenti et
diu victori.  Erat enim Provincianus tunc valde potens et
famosus.  Et hic nota, quod ubi est maior virtus et maior gloria,
ibi est maior invidia.  Et tamen nulla est tam humilis fortuna,
quae non malignitatis dentibus mordeatur; sed sola miseria caret
invidia.  

	|124-129.  Pace.~  Hic Sapia, narrata culpa suae
invidiae, narrat causam suae salvationis, scilicet, poenitentiam,
licet seram.  Unde dicit: |Pace volli con Dio~, cum quo habueram
inimicitiam suadente invidia inimica caritatis, quam Deus semper
praecepit et suadet, |in su lo stremo della mia vita~, quando non
poteram amplius peccare.  Et quia Dantes poterat statim dicere:
quomodo ergo non es extra purgatorium cum aliis tardantibus?
respondet: |e ancor non sarebbe lo mio dover~, idest, debitum,
scilicet peccatum: |per penitenzia scemo~, idest, diminutum; quod
est jam satis simum, quia jam steti diu in poena purgatoria; sed
adhuc nondum venissem huc, |se ci@o non fosse ch'a memoria m'ebbe
Pier Pettinaio~; hic fuit quidam sanctissimus eremita tunc magnae
famae, qui modo apud Florentiam dicitur sanctus Pettinarius, |in
sue sante orazioni~, ideo exaudiri meruit; |a cui di me per
caritate increbbe~; quia ex caritate cum magno fervore rogavit
Deum pro me, ubi ego ex sola invidia rogaveram Deum cum magno
ardore pro exterminio meorum civium.  

	|130-132.  Ma tu.~  Hic Sapia, quia multa dixerat satis
vana de invidia sua, petit ab autore de eius gratia, qui vivus
videtur ire ex singulari privilegio per regna mortuorum.  Dicit
ergo: satis potes ex verbis meis scire quae fuerim; |Ma tu chi
se' che va' dimandando nostre condizioni~, quod est mirabile, |e
porti gli occhi sciolti~, idest non ligatos cum filo sicut nos,
quod est mirabilius; et dicit: |e spirando~, idest, vivendo,
|ragioni s@i com'io credo~, quia ipsa non poterat certe scire si
Dantes erat vivens vel videns, quia ipsa non videbat, sed
existimabat.  Ad quod respondet poeta magis sapienter et
breviter; et non respondet quis sit, ne videatur vanus, sed
respondet ad id quod illa dixerat de oculis apertis, et loquitur
ad modum verae poenitentis; et dicit, quod licet vadat nunc cum
oculis apertis, tamen adhuc habebit eos clausos sua vice.  

	|133-135.~  Dicit ergo: |diss'io: gli occhi mi fieno
ancor qui tolti~, idest, suti, sicut et vobis, scilicet in morte
quando iterum redibo ad purgatorium, |ma picciol tempo~, quia
parum stabo in ista poena, |ch@e poca @e l'offesa~, idest culpa qua
offendi Deum in hoc, |fatta per esser volti~, illi oculi mei,
|con invidia.~  Quasi dicat: in vita mea ego parum volvi oculos
invidiae ad respiciendum prosperitates hominum; et vult dicere
uno verbo: ego fui semper modicum invidus, ideo faciliter et cito
purgabor hic.  

	|136-138.~  Et confitetur aliud peccatum in quo magis
offenderat, dicens: |troppa @e pi@u la paura ond'@e sospesa l'anima
mia del tormento di sotto~: vult dicere quod multo plus timet
poenam superborum, quae punitur infra in primo circulo, quasi
dicat: fui ad tempus magis superbus quam invidus; ideo jam dubito
de poena; unde dicit: |che gi@a l'incarco di l@a gi@u mi pesa~,
quasi dicat: videtur jam mihi, quod habeam saxum grave domans
meam superbam cervicem.  Et hic nota, quod poeta noster a
juventute fuit superbus ratione nobilitatis, scientiae et boni
status; sed certe bene portavit onus suum in vita, onus dico
exilii, paupertatis et invidiae aliorum.  Et certe de me audeo
dicere cum bona conscientia illud idem, scilicet, quod fui
aliquando magis superbus quam invidus; sed certe jam bene portavi
saxum in mundo.  

	|139-141.~  Et hic poeta ponit novam petitionem illius
Sapiae ad se, quae breviter videtur dicere: si tu ergo expectas
purgari in futurum hic, quomodo ergo huc venisti?  Dicit ergo:
|et ella a me~, supple, Sapia dixit: |chi t'ha dunque condotto
quass@u tra noi~, qui jam hic purgamur, |se gi@u ritornar credi~,
scilicet, ad mundum vivorum.  Et continuo ponit responsionem
suam, dicens: |et io~, supple, respondi: |costui, ch'@e meco e non
fa motto~, idest, Virgilius qui me tacite hic expectat, est ille
qui me conduxit huc.  

	|142-144.~  Et ulterius respondet ad id quod supra
dixerat Sapia cum dixit: ^spirando~; et dicit: |e vivo sono~,
reversurus ad mundum; |e per@o, spirito eletto~, qui salvandus es,
|mi richedi se tu vuoi ch'io muova ancor li mortai piedi~, idest,
quod vadam pro te, |in parte~, scilicet, aliqua.  

	|145-147.  O!~  Hic poeta ponit responsionem illius
Sapiae, quae summe miratur de inaudita gratia concessa autori, et
petit sibi orationem fieri, et famam restitui.  Dicit ergo: et
illa Sapia, |rispose~, cum admiratione, |O! questa @e s@i cosa nova
ad udir~, quia numquam fuit audita de alio, |che gran segno @e~,
idest, evidens argumentum, |che Dio t'ami~, et quod tu sis in
gratia eius.  Et vere sine singulari gratia, poeta noster non
poterat facere istud iter; |per@o talor mi giova col tuo prego~,
quasi dicat: aliquando roga pro me, quia tua precatio debet esse
justa, ex quo es in gratia.  

	|148-150.~  Et ponit aliud cum maiori cura, scilicet ut
reddat sibi famam perditam; unde dicit adiurative: |e chieggioti
per quel che pi@u tu brami~, sicut per salvationem tuam, vel
perfectionem istius operis, |ch'a' miei propinqui~, idest
vicinis, |tu ben mi rinfami~, scilicet, dicendo me invenisse
inter salvos.  

	|151-154.~  Sciebat ista domina infamiam remansisse de se
in patria de odio magno quod gesserat contra cives suos; et
docet, ubi sit inventurus consanguineos suos, dicens: |tu gli
vedrai~, idest, videre poteris, |tra quella gente vana~, idest,
in genere senensium, de quorum vanitate poeta noster dixit in
speciali capitulo XXIX Inferni.  Hic vero dicit magis in communi:
et tangit duas notabiles vanitates illius civitatis, dicens: |che
spera in Talamone.~  Ad quod sciendum, quod Thalamon est unum
castellum senensium in Maritima, ubi senenses expenderunt
aliquando multum, et saepe fecerunt cavari portum cum magnis
laboribus et expensis; sed perdebant operam, quia portus cito
replebatur, et propter corruptionem aeris locus non est bene
habitabilis; et tamen semper habebant in ore Thalamonem, et de
ipso confabulabantur; sed spes eorum erat vana.  Unde dicit: |e
perderagli pi@u di speranza, ch'a trovar la Diana~; in hoc tangit
aliam maiorem vanitatem.  Diana dicebatur esse fluvius, de quo
fuit olim opinio in civitate Senarum quod laberetur sub terram;
ideo diu laboraverunt, et cavaverunt multum pro ipso inveniendo,
nec adhuc inventus est.  Et concludit: |ma pi@u vi perderanno gli
ammiragli.~  Et hic nota, quod isti, quos vocat hic admiralios,
ut audivi a quodam senensi viro magno autorista et Dantista,
erant quidam, qui volentes lucrari conducebant a communi tot
cannas vel perticas ad cavandum pro certo pretio; quorum aliqui
consumti sunt.  Aliqui tamen referunt istud dictum ad castellum
Thalamonis, non ad fluvium Dianae; et dicunt, quod poeta loquitur
de admiraliis navium, qui applicantes ad portum istum falso
laudatum, receperunt aliquando magna damna.  Et sic tetigit de
vanitate senensium in communi.  Sed quid dixisset poeta noster,
si vidisset, non est diu, Zaninum senensem, qui permisit sibi
persuaderi tam facile, quam vane, quod erat rex Franciae? et jam
dabat dignitates, et promittebat officia, dimissa propria
hereditate.


