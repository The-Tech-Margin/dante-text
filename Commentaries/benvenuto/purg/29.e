	|SUMMARIUM.~  CANTUS VIGESIMUS NONUS, ^in quo tractat
sicut secutus est dominam juxta litus fluminis, et sicut subito
apparuit lumen ut flumen, et de septem arboribus auri, et de
viginti quatuor senioribus coronatis floribus, et de quatuor
animalibus coronatis, et de curro et gryphone trahente eum; et de
omnibus significationibus istorum.~

	|Proemio.~  ^CANTANDO come donna innamorata.~  Postquam
in proximo praecedenti capitulo poeta noster descripsit hortum
amoenissimum deliciarum quoad omnes sui partes, nunc consequenter
in isto capitulo describit figuraliter ecclesiam Dei militantem,
quam sibi ostendit illa domina activa tota virtuosa.  Et istud
capitulum XXVIlII potest dividi in quatuor partes ad plus.  In
prima quarum poeta describit actum istius dominae et luminaria
praecedentia exercitum militantis ecclesiae.  In secunda
describit mirabilia insignia ipsius exercitus sequentia
luminaria, ibi: ^Mentre.~  In tertia describit gloriosum
exercitum cum principibus suis, ibi: ^La donna.~  In quarta et
ultima describit currutium, sive currum triumphalem cum
ducentibus ipsum, ibi: ^Lo spazio.~  

	|1-3.~  Ad primum dico, quod poeta describit actum istius
dominae et luminaria.  Et primo continuans materiam sequentem
praecedenti, dicit: |Cantando come donna innamorata~; amore
virtuosae operationis, illa comitissa, |continu@o~, idest,
continuavit, |col fin di sue parole~; quia enim in fine
praecedentis capituli Mathildis, loquendo de felicitate loci,
dixerat: |Qui fu innocente l'umana radice~; ideo, nunc cantando
alacriter, dixit: |Beati, quorum tecta sunt peccata.~  Ista verba
prophetica quae sunt: ^Beati quorum remissae sunt iniquitates et
quorum tecta sunt peccata~, dixit in commendationem poetae, cuius
omnia peccata purgata erant; quasi dicens tacite: o te felicem
qui in vita meruisti pervenire ad hunc statum felicitatis, ubi
videbis delicias istius loci excelsi sub figura.  

	|4-9.  E come.~  Hic poeta describit incessum istius
dominae per unam nobilem comparationem, quae breviter stat in
hoc, quod Mathildis et ipse nunc incedebant per sylvam solitarie
sicut nymphae solitae sunt ire per sylvam solitariae, sed
diversimode.  Unde dicit: |E allor si mosse~, illa domina quae
prius steterat ad loquendum cum poeta, |andando contra 'l fiume~,
idest, contra cursum fluminis versus ortum eius, |su per la riva
di l@a~, scilicet, ulteriorem, |et io pari di lei~, scilicet, me
movi et incessi per ripam citeriorem, |seguitando picciol passo~,
illius dominae, |con picciolo~, scilicet meo; itaque ibamus pari
passu uniformiter, a simili, |come ninfe~, idest, deae fontium,
|che si givan sole~, idest, quae ibant solitariae, |per le
salvatiche ombre~, idest, per umbras sylvarum et secus decursus
aquarum, sed diverse, |qual~, scilicet, aliqua, |desiando di
veder lo sole~, quia multum stetit ad umbram, |qual di fuggir lo
sole~, quia nimis stetit ad solem.  Et non est dubium, quod
aquarum aliqua appetit solem, aliqua non.  Et hic nota, quod
poetae fingunt diversas esse nymphas, idest, deas fontium sive
aquarum, per quas intelligunt varias vires et potentias Dei in
aquis: et vere virtutes et proprietates aquarum sunt miraculosae
nimis et incredibiles in diversis partibus, ut scientia et
experientia docet: nota etiam quod comparatio est valde propria;
nam nymphae, ut patet apud multos autores, figurant viros
honestos et sapientes, ideo bene figurant hic istam dominam
honestam et sapientem et nostrum poetam: et sicut nymphae, idest
honestae dominae, incedunt parvo passu, ita nunc isti, et ita
ibant more nympharum per diversa loca, illa ab una ripa, iste ab
alia, et ita per sylvam sub umbra juxta aquas etc.  

	|10-12.  Non.~  Hic poeta describit mirabile accidens
factum ibi, dicens: |Non eran cento tra i suoi passi e i miei~,
quasi dicat: non multum ambulaveramus ita tacite, |quando le
ripe~, illius rivi, |igualmente dier volta~, quia detorxerunt se
in oppositum integraliter, |per modo ch'a levante mi rendei~,
quasi dicat, ubi primo ibam versus occidentem, nunc conversus sum
in orientem; et ubi ibamus primo ad contrariam nunc ad secundam. 
Hoc autem fingit ut disponat locum militiae statim venturae; nam
militans ecclesia tendit versus orientem, quasi voluerit dicere,
vetera transiverunt et nova facta sunt.  

	|13-15.~  Et subdit quomodo factus est dispositus et
attentus ad videndum et spectandum sequentia dicens: |n@e anche fu
cos@i nostra via molta~, quasi dicat, nec adhuc feceramus multos
passus post revolutionem factam, |quando la Donna~, Mathildis,
|tutta a me si torse, dicendo: frate mio guarda et ascolta~, quia
videbis et audies mirabiliora.  

	|16-21.  Et ecco.~  Nunc poeta incipit describere
ecclesiam Dei militantem.  Ad quod oportet primo notare, quod
theologi distinguunt duplicem ecclesiam, quarum primam appellant
militantem, quae in hoc seculo recte militat, et est in continuo
certamine contra conantes subvertere eam; alteram vero vocant
triumphantem quae in coelo laetatur de victoriis suis.  Modo
poeta noster accessurus in brevi ad videndam ecclesiam
triumphantem, nunc merito primo figurat ipsam militantem: et
primo incipit a luminaribus praecedentibus militiam sanctam, et
ostendentibus viam omnibus venientibus; et dicit, quod subitus
splendor in modum fulguris perstrinxit aciem oculorum eius. 
Dicit ergo: |Et ecco un lustro~, idest, lumen ex septem
candelabris primo apparens, |subito trascorse da tutte parti per
la gran foresta~, idest, spatiosam sylvam, quae tota erat capax
luminis; et dicit: |tal~, idest, tam subitum et terribile, |che
mi mise in forse~, idest, in dubium, |di balenar~, idest,
fulguris, quasi dicat, credidi quod esset fulmen quod praecedit
tonitruum, sed cito perpendit quod non erat illud; unde dicit:
|ma perch@e 'l balenar~, idest, coruscatio, |come vien, resta~,
idest, cessat in instanti, quia violenter erumpit calidum ex nube
frigida; |e quel~, scilicet, lustrum, |durando pi@u e pi@u
splendeva~, quia veniebat a coelo empyreo non ab aere mobili;
ideo, |nel mio pensar~, in mente mea, quia non audebam petere ab
illa domina, |dicea: che cosa @e questa~? quasi dicat: quam
mirabilis et stupenda!  Istud autem lumen procedebat a septem
candelabris ardentibus, quae sunt septem dona Spiritus sancti;
ideo bene replet totam sylvam, idest statum omnium virtuosorum et
illustrat universalem ecclesiam. 

	|22-27.  Et una.~  Hic poeta describit cantum suavem, qui
sequebatur illam lucem mirabilem, dicens: |Et una melodia dolce
correa per l'aer luminoso.~  Et hic nota quod iste cantus
procedebat ab his qui erant in exercitu, scilicet a prophetis et
apostolis, doctoribus, martyribus et aliis sanctis, qui gratia
Spiritus sancti illuminante cantaverunt dulciter et salubriter,
alii scripturis, alii orationibus, alii praedicationibus, alii
bonis exemplis.  Et subdit poeta incidenter quod videns tantam
claritatem, et audiens tantam suavitatem, motus est ad
indignandum contra primam matrem, quae peperit nobis perpetuam
infelicitatem cum tanta felicitate frueretur; nam fallacia hostis
decepta virum heu nimis credulum in suam sententiam traxit. 
Dicit ergo poeta: |onde buon zelo~, idest, amor caritatis, non
gratia detractionis, sicut communiter faciunt homines in infamiam
foeminarum, |mi fe riprender l'ardimento d'Eva~, compatiendo
humanae miseriae, cuius ista fuit causa.  Et ostendit
multipliciter eius temeritatem aggravans delictum ex multis
circumstantiis: primo, quia erat foemina, et per consequens
debebat esse minus audax propter infirmitatem sexus: secundo,
quia erat sola; nam societas quae praestat auxilium, consilium et
favorem, solet facere hominem audaciorem: tertio, quia nuper
formata; nam experientia solet praestare audaciam homini; quarto,
quia erat facta manu divina.  Dicit ergo: |che femmina sola~,
sine alia foemina, intelligas; nam habebat virum socium, |e pur
test@e formata~, plasmata sine instrumentis naturae, |non sofferse
di star sotto alcun velo~, scilicet, honestate vel regula; |l@a
dove ubbidia la terra e 'l cielo~, idest, omnis creatura; et in
hoc tangit aliam rationem contra Evam: nam si multitudo
subiectorum, vel magna pars, praesumit contra Deum, ut plurimum,
crimen remanet inultum; sed quia unica mulier praesumpsit contra
factorem et benefactorem suum, ideo juste lata est sententia in
agentem et consentientem.  Si ergo ista mulier in tanta
perfectione formata noluit obedire praecepto Altissimi, quomodo
ergo foemina ab homine generata erit obediens viro suo?  

	|28-30.~  Et subdit quid consequebatur ex obedientia,
dicens: |sotto 'l qual~, scilicet, velo, |se divota fosse stata~,
non temeraria appetens prohibita, |avria sentite prima quelle
ineffabili delizie~, de quibus dictum est praecedenti capitulo,
|e poi lunga fiata~, per tot secula.

	|31-36.  Mentr'io.~  Ista est secunda pars generalis in
qua poeta noster, descriptis luminaribus, describit insignia
praecedentia exercitum militantis ecclesiae.  Et primo quidem
tangit unum signum, indicans adventum illorum signorum.  Signum
autem fuit, quod illud lumen clarum subito factum est rubicundum
et flammeum.  Hoc autem significabat quod appropinquabant septem
candelabra rutilantia et ardentia.  Dicit ergo: |Mentr'io
m'andava~, idest, interim dum ibam, |tutto sospeso~, idest,
cogitabundus, abstractus, |tra tante primizie dell'eterno
piacere~; primitias vocat lumen et melodiam, quae erant quaedam
praeambula aeternorum donorum venientium; |e disioso~, ex spe
illius luminis et cantus, quia expectabam videre a quibus
utrumque procederet; et ecce: |L'aire si fe dinanzi a noi~,
poetis et Mathildi, |sotto i verdi rami~, arborum ibi virentium,
|tal qual un foco acceso~; erat idem lumen cum primo sed magis
propinquum; et similiter: |e 'l dolce suono~, idest, melodia
praedicta, |era gi@a intesa per canto~; vult dicere quod propter
propinquitatem apparuit illam melodiam esse cantantium.  Et nota
quod bene assimilat istum splendorem igni, quia veniebat a
Spiritu sancto, qui ubique figuratur in igne.  

	|37-42.  O.~  Hic poeta descripturus altam materiam facit
invocationem suam ad musas implorans subsidium et favorem earum,
quia semper studuit ipsas honorare; ideo debent dignari adiuvare
ipsum.  Dicit ergo: |O sacre sante vergini~, idest, o divinae
musae quae facitis homines sacros et sanctos, sicut bene ostendit
Tullius in oratione pro Archia praeceptore suo, |cagion mi
sprona~, idest, urget et stimulat me, quia sum in articulo forti,
|ch'io merc@e ne chiami~, idest, implorem benignam gratiam
vestram, |se mai soffersi~, si pro quia, |fami, freddi o
vigilie~; nam haec incommoda et alia multa tuli, |per voi~, pro
scientia poetica acquirenda et suscitanda, quae mortua erat
tempore meo.  Et tangit causam invocationis, dicens: |or conven~,
idest, modo expedit, |che Elicona~, fons Parnasi, de cuius aqua
dicuntur potare poetae, |per me versi~, idest, versus faciat,
quasi dicat: nunc oportet quod hauriam de fonte poetico ad
facienda carmina de materia divina.  Et quia novem sunt musae,
quarum nomina et officia plene scripsi primo capitulo huius
Purgatorii, ideo nominatim ponit unam, cuius virtus maxime facit
ad praesentem materiam.  Unde dicit: |e Urania~, quae latine
sonat coelestis, |m'aiuti col suo coro~, idest, cum consortio
aliarum octo sororum.  Et ecce quare: |forti cose a pensar
mettere in versi~; quasi dicat: difficile est scribere talem
materiam in metro, in quo requiritur plus artis et laboris quam
in prosa, ut dictum est Inferni capitulo XXXII.  

	|43-45.  Poco.~  Nunc poeta facta nobili invocatione
aggreditur valenter nobilem materiam, describens ipsa candelabra
quorum lumen praecesserat.  Dicit ergo: |Poco pi@u oltre~, idest,
paulo post illud lumen, |sette alberi d'oro~, aureae erant
arbores propter perfectionem et splendorem fulgentissimum,
|falsava~, idest, falso ostendebat mihi in apparentia, quia in
rei veritate non erant arbores, sed candelabra effundentia lumen
implens totam sylvam, |il lungo tratto del mezzo~, idest, magnum
spatium aeris medii, |ch'era ancor tra noi e loro.~  Et vide quod
in constructu debes incipere a longo tractu, quia longus tractus
et distantia faciebat candelabra videri arbores.  Et nota quod
ista erant septem candelabra, in quibus videbantur septem flammae
impositae, quae figurant septem dona Spiritus sancti, quae
opponuntur septem vitiis principalibus; quorum donorum primum est
pietatis contra invidiam, secundum timoris contra superbiam,
tertium scientiae contra iram, quartum fortitudinis contra
accidiam, quintum consilii contra avaritiam, sextum intellectus
contra luxuriam, septimum sapientiae contra gulam.  

	|46-51.  Ma.~  Hic poeta ostendit quod sicut distantia
fuerat sibi causa erroris, ita propinquitas fecit ipsum videre
veritatem, scilicet, candelabra et cantum.  Dicit ergo: |Ma la
vert@u ch'a ragion discorso ammanna~, idest, virtus visiva quae
transmittit interius ad animam speciem rei visae, et sic
praeparat discursum rationi ad intelligendum; vel, |la vert@u~,
scilicet, discretiva, |apprese~, idest, comprehendit, |s@i
com'elli eran candelabri~ vere, |e~, repete, apprehendit |Osanna,
nelle voci del cantar~, quasi dicat: intellexi in vocibus
canentium quod cantabant hosanna, et bene; nam hosanna, idest
salvifica, quod semper clamat ecclesia militans per omnes suas
acies, videlicet salutem omnium; |quando fui s@i presso di lor
fatto~, quia veniebant contra me, |che l'obietto comun~,
scilicet, figura, |che 'l senso inganna, non perdea alcun suo
atto~, quia non decipiebat visum, |per distanzia~, scilicet
longam.  Et hic nota quod quilibet sensuum habet proprium
obiectum, sicut visus colorem, auditus sonum, odoratus odorabile,
tactus tangibile, gustus saporem; et habet commune, sicut numerus
et figura cognoscitur per tactum.  Nota etiam quod visus humanus
non potest a longe cognoscere et discernere quantitatem et
qualitatem obiecti, sicut patet in stella, quae videtur nobis
parvula in quantitate, cum tamen sit maior tota terra; ita in
terrenis videmus, quod si homo sit in altissima turri videtur
parva avis; ita in proposito ista candelabra erant in se maxima,
tamen videbantur parva ut arbores.  

	|52-54.  Di sopra.~  Hic poeta ostenso quod vere cognovit
candelabra, ostendit quod cognovit qualiter ab eis procedebat
lumen illud.  Unde dicit: |il bello arnese~, idest, pulcer
ornatus candelabrorum, a quo manat omne pulcrum, |fiammeggiava di
sopra~, idest, super se ardebat et emittebat flammas facientes
illum splendorem in modum ignis.  Et declarat arnesii claritatem
per nobilem comparationem de se manifestam, dicens: |pi@u chiaro
assai~, illud arnesium, |che luna per sereno di mezza notte e nel
suo mezzo mese~, quasi dicat, cum est rotunda et plena et lucet. 
Et nota quod comparatio est propria; quia sicut luna recipit
lumen a sole, ita ista luminaria ab aeterno sole; et sicut luna
lucet clare in sereno, ita ista luminaria in illo aere puro et
claro: luna etiam maxime lucet in plenilunio, et ita luminaria
ista maxime lucent positis in isto excelso monte.  

	|55-60.~  Et subdit quomodo prae stupore convertit se ad
Virgilium, sicut erat solitus facere super admirandis, dicens:
|io mi rivolsi d'ammirazion pieno~, ex novitate rei, |al buon
Virgilio~, ut declararet mihi quid sibi vellent ista jocula
aurea, sed frustra.  Unde dicit: |et esso mi rispose con vista
carca di stupore non meno~, quam ego; quasi dicat, quod Virgilius
strinxit se, et visus est dicere nutu faciei: minus intelligo
istud factum quam tu; et bene, quia sapientia mundi ex puris
naturalibus non potuit videre ista divina occulta, et sic additus
est stupor stupori; unde addit: |indi rendei l'aspetto all'alte
cose~, scilicet, ad candelabra quae ab alto coelo praesentantur
in isto alto monte; et dicit: |che si movean incontro a noi s@i
tardi~, quia non nisi tarde veniunt ad visum, idest cognitionem
hominis, |che foran vinte da novelle spose.~

	|61-63.  La donna.~  Ista est tertia pars generalis, in
qua poeta describit generalem exercitum ecclesiae, qui cum
principibus suis sequebatur illa luminaria et insignia
praecedentia.  Et primo ostendit qualiter illa domina, ne ipse
amitteret tempus circa unum, invitaverit eum ad alia videnda. 
Dicit ergo: |La donna~, scilicet, Mathildis, |mi sgrid@o: perch@e
pur ardi~, idest, ardenter inflammaris, |s@i nell'affetto delle
vive luci~, idest, relucentium luminarium, |e ci@o che vien
diretro a lor non guardi~? quasi dicat: et non consideras
effectus illarum lucum, scilicet multitudinem magnam sanctorum
spirituum, qui constituunt corpus istius militiae.  

	|64-66.~ Et continuo ostendit quid videt, dicens: |vid'io
genti venire~, idest, sequi; isti erant viginti quatuor seniores,
|appresso~, post dicta candelabra, |allor~, idest, tunc, |come a
lor duci~, quia candelabra praecedentia ducebant et dirigebant
gentem istam, sicut subtiliter ostenditur in principio sequentis
capituli; gentes, dico, |vestite di bianco~; talis habitus bene
convenit tali genti ad indicandam puritatem et munditiam eorum. 
Et dicit ad ostendendam perfectionem, |e tal candor~, idest,
similis albedo, |giammai non fuci~, idest, fuit, |di qua~, in
nostro mundo: et verum dicit, quia nunquam in vita apparuit tanta
claritas in eis, sicut post beatificationem. 

	|67-69.  L'acqua.~  Hic poeta volens descendere ad
perfectiorem visionem, primo praemittit puritatem aquae ex
percussione luminis; et videtur velle dicere, quod cum videret
tantam claritatem et puritatem luminarium et candorem, ultra hoc
videbat etiam claritatem et puritatem aquae, quae repraesentabat
imaginem eius in modum speculi, si aliquando inclinabat visum ad
aquam.  Dicit ergo: |L'acqua~, scilicet, rivi, |imprendea~,
idest, recipiebat, |e rendeami~, idest, repraesentabat mihi, |la
mia sinistra costa~, idest, latus, |dal sinistro fianco~,
scilicet, meo; quasi dicat, repraesentabat me in illa propria
forma qua eram, quia ibam ad sinistram; aqua dico, |come specchio
anco~, supple reddit, |s'io riguardava in lei~, idest, si et
quando deiiciebam oculum in ipsam aquam.  

	|70-72.~  Et subdit quomodo se disposuit ad videndum
perfectius: et vult breviter dicere in effectu, quod dum
appropinquasset plus ad candelabra firmavit gressum suum ad
videndum.  Dicit ergo: |diedi sosta~, idest, requievi et revocavi
incessum, |per veder meglio~, per proximitatem ea quae videram
minus bene per distantiam, |quand'io ebbi tal posta dalla mia
riva~, scilicet, sinistra per quam ibam, |che solo il fiume mi
facea distante~, ab illis venientibus.  Vult dicere, quod cum
ipse iret tarde, et candelabra venirent in oppositum tardius eo,
tandem factus ita propinquus illis, quod nihil erat medium nisi
flumen, firmavit se.  

	|73-78.  E vidi.~  Hic poeta ostendit quid viderit factus
sic dispositus; et dicit, quod vidit mirabilem operationem
illorum candelabrorum, quae in transitu suo totum aerem
relinquebant adornatum variis coloribus.  Unde dicit: |E vidi le
fiammelle~, idest, candelabra flammantia, |andar davante~, idest,
transire ante me et ultra me, quia ego stabam, et candelabra
continuo ibant, |lasciando dietro a se l'aer dipinto~, scilicet,
septem caudis splendentibus in modum cometarum procedentibus a
coelo a Spiritu sancto; et specificat formam eorum, dicens: |e
avea~, ille aer pictus, |sembiante di pennelli tratti~, a
pictoribus.  Et ecce quomodo: |s@i ch'elli~, scilicet, aer,
|rimanea distinto sopra~, usque ad coelum, |di sette liste~,
idest, lineis.  Lineae istae sunt radii gratiarum Spiritus sancti
exornantes universitatem ecclesiae nobilibus coloribus, quales
sunt illi quos facit sol in suo arcu, et luna in suo circulo;
unde dicit: |tutte~, illae listae, |in quei colori~, talibus et
tam variis, |onde~, idest, ex quibus coloribus, |il sol fa
l'arco~, scilicet, iridem, de quo dictum est supra, capitulo XXV
Purgatorii, |e Delia~, idest, luna sic dicta a Delo insula, |il
cinto~, idest, facit circulum circa se per modicam distantiam,
qui circulus vocatur halo de quo dicetur Paradisi capitulo I.  Et
hic potes perpendere quod proprie poeta assimilat ista septem
lineamenta duobus magnis luminaribus coeli, scilicet soli et
lunae, imo poterat assimilare septem planetis. 

	|79-81.~  Et subdit excellentiam istorum lineamentorum,
dicens: |questi stendali~, idest, dictae septem lineae, |di
dietro~, quae sequebantur post candelabra in aere, quae poeta
bene vocat ostendalia.  Ostendalia enim appellantur in mundo
signa imperatoris, quae ostenduntur quando vadit in expeditionem,
et ista sunt signa summi imperatoris qui veniebat cum suo
exercitu, |eran maggiori che la mia vista~, idest, quam mea visio
posset attingere, quia pertingebant usque ad coelum supremum; |e
quei di fuori~, scilicet, candelabra, |distavan~, scilicet, a me,
|dieci passi~, quasi dicat, modicum, |quanto a mio avviso~,
idest, juxta existimationem meam.  

	|82-84.  Sotto.~  Nunc poeta describit principes
huius militiae in speciali; et dicit in summa, quod veniebant
viginti quatuor coronati.  Ad cuius intelligentiam est breviter
sciendum quod isti sunt figuraliter viginti quatuor libri legis
antiquae, secundum Hieronymum in principio libri Regum, qui sunt
quasi viginti quatuor literae: quemadmodum enim ex elementis
omnis vox humana comprehenditur, sic istis libris quasi literis
et exordiis in Dei doctrina infantia tenera et adhuc lactens viri
justi eruditur.  Dicit ergo poeta describens istos quantum ad
habitum et actum: |Ventiquattro seniori~, quia dictant et dant
hominibus leges et praecepta bene vivendi, |venian a due a due~,
quia socialiter conveniunt inter se, |coronati di fior d'aliso~,
idest, lilio, quod figurat fidem: hi sunt viginti quatuor
seniores, quos Joannes scribit in Apocalypsi se vidisse adorantes
agnum, et offerentes coronas suas, |sotto cos@i bel ciel~, idest,
sub aere tam colorato et adornato, |com'io diviso~, idest, quale
ego distinguo in septem listas mirabiles.  

	|85-87.~  Et subdit, quod omnes exaltabant sacram
scripturam, dicens: |tutti cantavan: benedetta tue~, scilicet, tu
Beatrix, |nelle figlie d'Adamo~, idest, in mulieribus, quia tu
domina divina, illae famulae humanae; ideo dicit: |e benedette
siano in eterno le bellezze tue.~ 

	|88-96.  Poscia.~  Hic poeta, quia figuraverat vetus
testamentum quod in libris viginti quatuor continetur, nunc
intendit describere novum, quod ordinatur per libros quinque: et
primo quidem describit quatuor evangelistas.  Et ad
intelligentiam huius literae est sciendum, quod Ezechiel narrat
se vidisse quatuor animalia, quorum unius vultus erat facies
hominis, alterius leonis, alterius bovis, alterius aquilae.  Hanc
visionem exponit Gregorius pro evangelistis primo, et ita
loquitur hic poeta noster.  Matthaeus enim coepit ab humana
generatione, ideo habet faciem hominis: Marcus a clamore in
deserto, ideo habet faciem leonis: Lucas vero habet faciem vituli
quia incoepit a sacrificio: Joannes habet faciem aquilae quia
incoepit a divinitate verbi Dei; ideo more aquilae infixit oculos
in solem.  Nunc ordina literam sic: |Quattro animali~, scilicet,
evangelistae, |coronato ciascun di verde fronda~, quia erant
virentiores et florentiores quam illi seniores, quia juniores;
unde fides plus vigebat in eis, |vennero appresso lor~, idest,
post illos viginti quatuor a simili, |come luce seconda luce~,
idest, sequitur lucem, |in ciel~; et est propria comparatio, quia
sicut in coelo una stella oritur post aliam ad illuminandum
mundum tempore noctis, ita primo libri antiqui luxerunt in mundo
in tempore tenebrarum; postea venerunt maiores luces in tempore
gratiae, scilicet libri evangelistarum.  Isti dico venerunt,
|poscia ch'i fiori e l'altre fresche erbette~, quibus erat plena
terra sancta, ibi; |fur liberi~, pro liberati, |da quelle genti
elette~, idest, ab illis viginti quatuor, |a rimpetto di me~,
contra faciem meam, |dall'altra sponda~, idest, in ulteriori
ripa, quia tota ista militia transibat per ripam Mathildis.  Per
hoc non vult aliud dicere nisi cum illi seniores scriptores
veteris legis, sicut Moyses, Esdra, Isaias et alii transissent
omnes, successive venerunt scriptores novae legis.  Et describit
haec animalia quantum ad habitum, dicens: |ognuno era pennuto di
sei ali~, quia alte volaverunt, |le penne piene d'occhi~, quia
omnia acute viderunt; quod pulcre declarat dicens: |e gli occhi
d'Argo~, qui habebat centum oculos, |sarebber cotali~, idest,
similes istis, |se fosser vivi~, sicut erant oculi istorum
animalium.  Fuit autem Argus pastor magnus plenus oculis, de quo
dicetur in capitulo XXXII; et quidam volunt quod physice figurat
coelum, quod habet in se diversa lumina stellarum: et sic videtur
dicere quod animalia ista habebant oculos coelestes et sydereos. 

	|97-102.  A descriver.~  Hic poeta excusat se si nimis
parce describit tam stupenda animalia; et convertens se ad
lectorem, dicit: |O lettor, non spargo pi@u rime~, versus
rhythmicos, |a descriver lor forme~, idest, figuras varias sicut
esset decens; et ecce quare: |ch'altra spesa mi strigne~,
scilicet, alia res describenda ex debito, |tanto ch'in questa non
posso esser largo~, quia non possum plus expendere ad
satisfactionem istius debiti: quia habet statim describere ducem
totius militiae, ideo non vult largus esse in servis, ne sit
parcus in domino.  Et si forte lector vellet plus audire de
materia, remittit eum ad certum autorem, dicens: |ma leggi
Ezechiel~, scilicet, prophetam, |che li dipigne~, idest,
describit primo capitulo, |come li vide venir dalla fredda
parte~, scilicet, a septemtrione, |con vento, con nube e con
igne.~  Unde Ezechiel dicit ibi: ^Vidi, et ecce ventus turbinis
veniebat ab Aquilone et nubes magna et ignis involvens, et
splendor in circuitu eius~ etc.  

	|103-105.~  Et subdit quomodo convenit cum Ezechiele
praeterquam in uno, dicens: |e tali eran quivi~, idest apparebant
in ista sylva, |quai li troverai nelle sue carte~, idest, in suo
libro: et ecce quomodo disconvenit ab Ezechiele, |salvo ch'a le
penne~, idest, quantum ad alas, quod sint sex; |Giovanni @e meco~,
idest, convenit mecum in Apocalypsi IIII capitulo, |e da lui si
disparte~, idest, discordat ab Ezechiele, qui ponit tantum
quatuor alas ad innuendum quod per quatuor mundi partes
volaverunt; erant etiam facies eorum coniunctae per unitatem
caritatis et concordiam veritatis.

	|106-108.  Lo spazio.~  Ista est quarta et ultima pars
generalis, in qua poeta describit currum triumphalem cum duce
triumphante istius militantis ecclesiae.  Et ad intelligentiam
huius literae volo te primo notare, quod poeta nimis elegantem et
peregrinam fictionem hic facit: figurat enim sub specie currus
habentis duas rotas ipsum corpus ecclesiae, quae vertitur super
duabus rotis, scilicet veteri et novo testamento; et sub specie
gryphi trahentis currum figurat ipsum Christum et bene.  Gryphus
enim partim est fera habens corpus leoninum, partim avis habens
alas et faciem aquilae; ita Christus Deus et homo: et sicut
gryphus currit per terram et volat per aerem fortis et
terribilis, ut leo nobilis, et altus ut aquila rapiens et
prosternens hostem sicut gryphus equum; et sicut hoc animal non
est notum per experimenta philosophorum vel rationes naturales,
sed solum per scripturas, ita recte Christus: et sicut gryphus in
montibus altis remotis ab hominibus et ab habitatione hominum
custodit aurum et gemmas, ita Christus in isto monte altissimo
remoto ab habitatione hominum custodit ista pretiosa jocalia.  Ad
literam ergo dicit poeta: |Lo spazio dentro a lor quattro~,
scilicet, animalia, quia quatuor evangelistae praecipue muniunt
istum currum; |un carro triunfale in su due ruote~, quae etiam
possunt dici duae vitae, activa et contemplativa, vel duo populi
judaicus et gentilis, |ch'al collo d'un grifon~, qui habet caput
aquilae, |tratto venne~; quia Christus est qui trahit ecclesiam
ad se.  

	|109-114.~  Et subdit actum gryphi dicens: |et esso~,
scilicet, gryphus, |tendea su~, versus coelum, |l'una e
l'altr'ale~, per intus septem listas, unde dicit: |tra la mezzana
e le tre e tre liste~; quod est dicere inter tres et tres lineas,
media remanente inter utramque alam, ita quod gryphus in medio
duarum alarum continebat lineam mediam, et habebat ab uno latere
tres lineas, ab alio alias tres.  Et dicunt aliqui quod istae
septem lineae sunt septem sacramenta ecclesiae.  Et dicit: |s@i
ch'a nulla~, scilicet, listae, |fendendo~, idest, secando, |facea
male~; quia nullum sacramentum confundebat: erant autem istae
septem lineae reverberationes candelabrorum, quae praecesserant. 
Et tangit utramque naturam Christi in uno corpore, dicens: |tanto
salivan che non eran viste~; quia nec oculus corporalis, nec
intellectualis potest videre divinitatem; ideo bene dicit: et
ille gryphus, |le membra d'oro avea, quant'era uccello~, quantum
ad divinitatem, quae est incorruptibilis, immortalis, |e bianche
l'altre~, quantum ad carnem humanam puram.  Et dicit: |di
vermiglio miste~, quia sanguine rubricata in ipsa passione.  

	|115-120.  Non.~  Nunc poeta volens exaltare
supereminentiam currus et ducis triumphalis, dicit, quod non
potest invenire comparationem dignam; tamen inter gloriosissimos
duces triumphales nominat duos plus accedentes ad propositum:
quorum alter rempublicam periclitantem mirabiliter recuperavit,
alter ipsam felicissime ordinavit: et sic vide quantum comparatio
sit convenientissima.  Scipio enim virtuosissimus hominum propter
eius vitam et virtutes creditus fuit filius Dei a juventute
visitans templum; et Octavianus propter eius felicitatem dedit
pacem mundo, quem fluentem in vitia alta providentia reformavit,
qui habitus est pro Deo in vita et post mortem.  Quo tempore et
sub cuius imperio natus est Christus redemptor mundi, qui attulit
veram pacem, et vitia expulit.  Ipse etiam Augustus, ut dicit
Svetonius, habuit a nativitate in pectore et ventre notas in
modum et formam et numerum coelestis ursae; quod fuit evidens
signum, quod omnes habitantes terram regerentur ab eo, sicut
omnes navigantes reguntur ab ursa.  Hoc autem excellentissime
convenit Christo.  Ad literam ergo, dicit poeta: |Non che Roma~,
quasi dicat, non est verum quod Roma, |rallegrasse Affricano~,
intellige de Africano maiore per excellentiam, cuius triumphus ex
Africa fuit gloriosissimus omnium, ut ait Livius, |ovvero
Augusto~, dictus Octavianus, qui non tantum auxit imperium
quantum Christus ecclesiam; qui Augustus tres triumphos duxit in
triduo, ut dicit Svetonius idem.  Et quia exemplum humanum non
sufficit ostendit etiam coeleste non sufficere, dicens: |ma quel
del sol~, idest, currus solaris, qui dicitur trahi a quatuor
equis, sicut olim currus triumphalis, |ser$ia povero con ello~,
comparatus illi currui, licet habeat tantum duas rotas: et
supervagatur alludens fabulae Phaetontis, quae jam posita et
exposita fuit supra, de qua dicit Plato in Tymeo, quod non fuit
fabula, sed res vera, sub qua tangitur naturale incendium etc. 
Dicit ergo: |quel del sole~, quasi dicat, currum dico, |che
sviando~, quia excessit modum solitum caloris, |fu combusto~,
idest, fulminatus a Jove cum ipso Phaetonte, |per l'orazion della
terra divota~; unde Ovidius introducit terram quae ardens
porrigit querelam ad Jovem, quod pro tot beneficiis suis
patiebatur indignum supplicium, et meruit exaudiri; unde dicit:
|quando fu Giove arcanamente giusto.~  Hoc dicit quia Juppiter
fulminavit Phaetontem secrete sine tonitru, sine nubibus, quod
est impossibile per naturam, ut dicit Albertus: ^natura
compescuit ignibus ignes.~  

	|121-126.  Tre.~  Hic poeta quia descripserat septem
candelabra et septem flammas praecedentia currum, nunc describit
septem virgines comitantes ipsum currum: nam post septem dona et
septem sacramenta bene sequuntur septem virtutes.  Et primo
quidem describit tres excellentiores quantum ad actum et quantum
ad habitum, dicens: |Tre donne~, virtutes theologicae, |venian
danzando~, faciendo festum et gaudium coram sponso ecclesiae, |in
giro~, more tripudiantium, |dalla destra ruota~, ex parte novi
testamenti, quia tempore novi testamenti fuerunt notae istae tres
dominae; et ecce: |l'una tanto rossa~, scilicet, caritas, |ch'a
pena fora nota~, idest, esset cognita, |dentro al fuoco~; quia
caritas incendit et inflammat hominem ad amorem Dei et proximi
plusquam aliquis ignis.  Haec enim fecit Laurentium laetum inter
flammas, haec fecit Euryalum fortem inter tela et enses; et ita
de multis; |l'altra~, scilicet, spes, |era come se la carne e
l'ossa fossero state fatte di smeraldo~, qui est lapis viridis
coloris, et significat viriditatem spei; |la terza~, scilicet,
fides, |parea neve test@e~, idest modo, |mossa~, quasi dicat, erat
albissima propter puritatem fidei maximam.  

	|127-129.~  Et subdit alternas vices illarum dominarum,
dicens: |et or parean dalla bianca tratte~, scilicet, a fide
tripudiando; per quod figurat quod aliquando spes et caritas
trahuntur a fide, idest, quia prius est fides in anima, ex qua
insurgunt et creantur spes et caritas; |et or dalla rossa~,
idest, a caritate; caritas enim, quae est amor, ducit et vehit in
animum hominis fidem et spem.  Et dicit quod ista principissa
dabat normam et formam ambulandi aliis, dicens: |e dal canto di
questa~, idest, a parte rubeae, |l'altre~, scilicet, alba et
viridis, |togli@en l'andar e tarde e ratte~; quia secundum quod
quis habet de caritate, habet de fide et spe.  

	|130-132.  Dalla.~  Hic poeta describit reliquas ab actu
et habitu, dicens: |Dalla sinistra~, idest, veteri testamento,
|quattro~, scilicet, virtutes cardinales, |facean festa~,
similiter corizantes, quia virtutes morales viguerunt in
antiquis, et veteri testamento, ut ostensum est primo capitulo
huius Purgatorii; illae dico, |vestite in porpora~, qua olim
induebantur principes, et istae principantur super virtutes
morales ad quas caeterae reducuntur; et harum quatuor una est
principalissima, et regit caeteras; unde est magis virtus
intellectualis quam moralis, ut vult philosophus.  Dicit ergo:
|dietro al modo d'una di lor~, scilicet, prudentia, |ch'avea~
|tre occhi in testa~, quia respicit praeterita, praesentia et
futura, et est regina omnium, quia nulla virtus potest haberi
sine prudentia; sed prudentia bene potest haberi sine aliis.  

	|133-135.  Appresso.~  Nunc poeta describit duos seniores
qui sequebantur ad custodiam currus.  Et ad huius literae
intelligentiam, quae multis est occulta, est primo sciendum, quod
aliqui dicunt quod isti duo senes sunt Henoch et Elias positi in
isto paradiso jam per tot secula et mansuri usque in diem
Judicii; ideo bene dicuntur senes.  Sed ista expositio nimis est
a longe, quia isti non sunt deputati ad custodiam istius currus. 
Alii dicunt, quod sunt Moyses et Aaron; nec istud valet, quia
isti fuerunt duces in veteri testamento.  Alii dicunt quod sunt
Paulus et Lucas, qui dicitur fuisse primo medicus temporalis,
deinde spiritualis animarum: nec isti bene dicunt, quia Lucas jam
numeratus est inter evangelistas inter quos erat currus; sed mihi
videtur quod isti duo sunt duo principes apostolorum, scilicet,
Petrus et Paulus: quorum Paulum figurat cum ense, quia rimatur
profunda scripturarum, vel quia vulnerat et ferit pungendo,
increpando, mordendo.  Petrum vero repraesentat in habitu medici,
quia habuit sanare vulnera animarum solvendo et parcendo; et
primo curavit se ipsum.  Nunc ad literam poeta describit istos
duos quoad habitum et actum, dicens: |Appresso tutto il
pertrattato nodo~, idest, post passum difficilem, quem tanta arte
descripsit, |vidi duo vecchi in abito disp@ari~, idest,
dissimiles, quia unus in habitu medici, alter militari, |ma pari
in atto~, quia ambo apostoli, nuntii Christi, pugiles fidei, qui
ad unum finem militaverunt; ideo bene dicit: |et onestato e
sodo~, quia maturo et gravi.  

	|136-141.  L'un.~  Hic poeta describit specialiter
utrumque horum, dicens: |L'un~, scilicet, Petrus, |si mostrava
alcun de' famigliari~, idest, medicorum, |di quel sommo
Ippocrate~, qui fuit antiquitus peritissimus medicus, ut dictum
est Inferni capitulo VI, |che~, idest, quem, |natura fece agli
animali~, idest, hominibus, |ch'ella ha pi@u cari~; quasi dicat:
natura providit saluti hominum de auxilio medicorum, propter quem
omnia facta sunt; |l'altro~, scilicet, Paulus, |mostrava la
contraria cura~, idest, artem contrariam medico, |con una spada
lucida et acuta~, quam bene exercuit in claritate fidei, |tal che
di qua dal rio mi fe paura~, scilicet, citra Lethaeum, quia
rigidus videbatur pro defensione currus; unde Paradisi capitulo
XXIIII {v. 63} Beatrix loquens de Paulo dicit ad Petrum, ^Che
mise teco Roma nel buon filo.~ 

	|142-144.  Poi.~  Hic poeta describit breviter quatuor
doctores in habitu humili, dicens: |Poi vidi quattro in umile
paruta~; quia si Paulus fecerat mihi timorem cum ense, isti
fecerunt mihi spem cum penna declarando mihi dicta Pauli et
aliarum scripturarum.  Horum primus est Augustinus
excellentissimus in disputatione, malleus haereticorum.  Secundus
Hieronymus excellens in historiis, qui omnia novisse videtur. 
Tertius Ambrosius potens praedicatione.  Quartus Gregorius in
moralitate.  De omnibus istis dicetur plenius in Paradiso.  Et
ultimo poeta nominat unum senem, quem fingit venire dormientem,
quem multi dicunt esse Joannem evangelistam, qui obdormuit supra
pectus Domini: sed hoc non videtur conveniens, tum quia ponitur
post doctores quos tanto tempore praecessit, tum quia jam positus
est supra, tum quia juvenis; sed credo quod loquatur de beato
Bernardo.  Unde sicut posuit supra Mathildim modernam pro vita
activa in paradiso deliciarum in fine Purgatorii, ita ponit
Bernardum modernum pro vita contemplativa in fine Paradisi.  Isti
ergo maxime conveniunt quae hic dicit poeta, quia fuit senex
venerabilis et doctor magnus; ideo statim ponit eum post
doctores.  Dicit ergo: |e diretro da tutti~, post doctores, |vidi
venir un vecchio solo~, quia Bernardus fuit valde solitarius,
|dormendo~, quia contemplativus nimis, |con la faccia arguta~;
quia fuit audax multum contra vitiosos, ut patebit Paradisi
penultimo.  Alii etiam volunt quod loquatur de Thoma de Aquino,
sed non ita bene convenit, quia juvenis fuit; nec dicas sicut
quidam: quomodo ponit hic Bernardum quem ponit in paradiso? quia
etiam in paradiso ponit Petrum, Paulum et Joannem: hic ergo ponit
eos in ecclesia militante, ibi vero in triumphante.  

	|145-150.  Questi.~  Hic poeta ponit convenientiam et
differentiam habitus istorum ad primos, dicens: |questi sette~,
scilicet, quatuor doctores, et Petrus, Paulus et Bernardus,
|erano abituati~, vestibus albis, |col primo stuolo~, idest,
exercitu viginti quatuor seniorum, tamen differebant in corona;
unde dicit: |ma non facean brolo~, idest, ghirlandam, |di gigli~,
sicut primi faciebant, |anzi di rose~, supple, rubeis, |e d'altri
fior vermigli~: hoc innuit quia fuerunt ardentiores in caritate
quam primi.  Unde dicit: |aspetto poco lontano~, idest, visus
propinquus qui non errasset per distantiam, sicut supra
accipiendo candelabra pro arboribus, |avria giurato~, idest,
jurare potuisset et firmare, |che tutti ardessero~, ab illo
rubore, |di sopra dai cigli~, scilicet, in capite, ubi stat
corona.  

	|151-154.~  Et subdit quomodo exercitus se firmavit,
claudens capitulum; unde dicit: |un tuon~, idest, terribilis
sonus, quia fuit vox divina, |s'udio~, ab omnibus, |e quelle
anime degne~, tanta beatitudine, |parvero aver interdetto~,
idest, vetitum, |l'andar pi@u~, idest, magis ultra,
|fermandos'ivi~, idest, arrestando se, |con le prime insegne~,
scilicet, luminaribus quae ostendebant viam omnibus, |quando il
carro a me fu a rimpetto~, contra faciem meam.  Et per hoc notat
tacite quod Deus fecit sibi tantam gratiam, quod ipse viderit
ista, ut describeret aliis videnda et cognoscenda.


