	|SUMMARIUM.~  CANTUS DECIMUS PRIMUS, ^in quo ipse santus
Thomas sub brevitate narrat historiam beati Francisci.~

	|Proemio.~  ^O INSENSATA cura de' mortali.~  Postquam in
praecedenti proximo capitulo autor noster introduxit Thomam de
Aquino qui propalavit sibi unam coronam animarum apparentem in
corpore solis; nunc consequenter in isto XI capitulo inducit
eumdem Thomam, qui declarat sibi unum dubium natum ex uno dicto
posito in praecedenti capitulo.  Et totum praesens capitulum
potest breviter dividi in quatuor partes generales; in quarum
prima autor increpat et damnat variam occupationem hominum circa
diversa studia non ad finem verae felicitatis.  In secunda
inducit dictum Thomam qui tangit duo dubia moventia mentem
autoris, ibi: ^Poi che ciascuno.~  In tertia Thomas pro solutione
primi dubii describit et commendat vitam beati Francisci, ibi:
^La provvidenza.~  In quarta et ultima describit et damnat vitam
suorum fratrum praedicatorum modernorum: et sic solvit primum
dubium, ibi: ^Pensa oramai.~  

	|1-3.~  Ad primum veniens dico, quod in prima parte
generali autor increpat et damnat variam occupationem hominum
circa diversa studia, non ad finem verae felicitatis.  Et primo
facit invectivam contra homines qui tam dementer quaerunt
felicitatem in terrenis toto studio et ingenio, dicens: |O
insensata cura de' mortali~, idest, o insana et insipiens
solicitudo hominum, |quanto son difettivi sillogismi~, idest
argumenta; sic exponatur large pro minus intelligentibus.  Est
autem syllogismus apud logicos oratio constans ex tribus
propositionibus; quarum prima vocatur maior, secunda minor,
tertia conclusio.  Modo syllogismi hominum saepe sunt defectivi,
quia non concludunt verum.  Arguunt enim aliquando sic
syllogistice: summum bonum est illud quod potest dare homini
omnia; sed pecunia potest dare homini omnia, ergo pecunia est
summum bonum: maior est manifesta, et minor declaratur propter
commune dictum: Omnia pro pecunia facta sunt: ergo conclusio
vera: et certe ista conclusio non valet, quia minor est falsa;
nam pecunia non solum non potest facere hominem sufficientem, sed
potius facit eum pluribus indigentem; quia saepe pecuniosus
indiget auxilio alterius, quo suam pecuniam tueatur, ut probat
Boetius.  Unde dicit: |quei che li fanno in basso batter l'ali~,
idest, affectiones tuas, quia faciunt solum quaerere inferiora
terrena, et hoc contra ordinem datum per creatorem speciei
humanae, qui est tendere naturaliter sursum ad veram felicitatem,
sicut probatum est primo capitulo huius Paradisi.  

	|4-9.  Chi dietro.~  Hic autor facta reprehensione
generali, confirmat ipsam inductive discurrens per varia studia
hominum, et breviter percurrit principalia studia hominum; unde
dicit: |Chi~, idest, aliquis, |sen giva dietro a iura~, sicut
legistae qui sequuntur jura civilia et ventilant lites et jurgia;
et isti quaerunt ut plurimum vanam felicitatem, puta divitias et
honores, contra quos Seneca in tragoedia prima: Hic superbi
rabiosa fori jurgia etc., |e chi ad aforismi~, scilicet, medici;
est enim aphorismus maxima in medicina: unde Hippocras
doctissimus medicorum fecit librum aphorismorum, quem Galienus
postea commentavit: et primo aphorismus pulcerrimus est iste:
^ars longa, vita brevis, judicium difficile, tempus acutum,
experimentum vero fallax~; et isti saepe parum curant de
felicitate vera, et sunt parum morales, contra quos Johannes
Messanensis etc., |e chi s'affaticava seguendo sacerdozio~, sicut
presbyteri et praelati qui sequuntur jura canonica; et isti
quaerunt magna beneficia et praebendas ut vivant expensis
Crucifixi: et multi ex istis epicurei sunt qui sic aedificant ut
semper victuri, sic epulantur ut cras morituri, ut ait
Hieronymus; |e chi regnar per forza~, sicut tyranni violenti, qui
quaerunt potentiam et dominium superbe; et isti non solum non
quaerunt veram felicitatem, sed superbiae spiritu inflati non
credunt saepe maiorem dominum se, puta Deum; contra quos Persius
poeta: ^Summe parens~ etc., |e per sofismi~, sicut viri
religiosi, philosophi et artistae, quos justissime et meritissime
increpat autor, quia sicut videmus de facto hodie omnes fere viri
litterati et scientifici sunt sophistae et sophistice agunt: et
quod est absurdum dictu ipsi theologi nostri moderni reduxerunt
sacram theologiam ad vanam sophistariam; contra quos potest dici
illud Bernardi: ^Vos autem sacerdotes fecistis Deum fabulam
mundi.~  Est enim sophisma argumentum apparens et non existens,
|e chi rubare~, sicut stipendiarii, et isti videntur felicissimi,
quia ferarum more vagantur et gaudent caede et sanguine, et per
consequens destruunt multum civilitatem; contra quos Lucanus:
^nulla fides, pietasque viris qui castra seguuntur~ etc., |e chi
civil negozio~, sicut mercatores, artifices, qui negotiantur et
vivunt civiliter, ordinate et polite, et isti videntur minus
infeliciter agere cum eorum artes et occupationes sunt plenae
maximis curis et innumerabilibus fraudibus: unde videtur hodie
verum illud quod unusquisque vivit secundum falsitatem artis
suae; quia scilicet, si mercator vel artifex vult facere artem
suam fideliter et legaliter, nihil lucratur et in penuria vivit:
si vero utatur illa falso et fraudulenter, sic potest ditari et
vivere inter alios.  Unde qui foeneratur vadit ad infernum, et
qui non foeneratur vergit ad inopiam, |chi nel diletto della
carne involto~, sicut viri multo nobiles, divites, qui affluunt
deliciis, et solvuntur voluptatibus; et isti sunt felicitatis
inimicissimi, qui more pecorum libentius versantur in volutabro
quam in aqua sincera, ut ait Pythagoras.  Quis enim, ut ait
Aristoteles, habens aliquid humani pudoris etc.  |E chi si dava
all'ozio~, sicut homines viles, qui captivi communiter
appellantur; et isti sunt extremae sortis inter omnes; de quibus
autor dixit in Inferno {3.51}: ^Non ragionar di lor, ma guarda e
passa~, fuerunt enim mortui viventes: unde autor ibidem {3.64}:
^Questi sciaurati che mai non fur vivi~; contra quos Salustius:
^sed morti mortales~ etc.  

	|10-12.  Quand'io.~  Hic autor strictim et succincte
collectis studiis hominum variis, circa quae vane et anxie
exercentur, nunc tangit suum studium tranquillum et beatum circa
veram felicitatem in speculatione, unde dicit: |Quand'io sciolto
da tutte queste cose~, idest, sequestratus ab omnibus istis
studiis variis, in quibus non est felicitas, |m'era suso in
cielo~, scilicet, in spera solis, |accolto cotanto
gloriosamente~, quia ista speculatio cedebat sibi ad gloriam in
praesenti et futuro saeculo.  Et hic nota quod circumscripta omni
fide, vera felicitas in vita consistit in speculatione, sicut
concludit philosophus X Ethicorum: ^et summa quidem felicitas
speculari.~  Unde Petrus Ravennas conterraneus meus: ^si
paradisus in hoc mundo est; in claustro vel in scholis est~ etc. 
Nota etiam quod autor sumpsit occasionem faciendi istam
reprehensionem studiorum mundanorum, in commendationem sui, quia
erat nunc in spera solis, in qua sunt doctores magni, qui fuerunt
toti speculativi.

	|13-18.  Poi che ciascuno.~  Ista est secunda pars
generalis, in qua autor introducit Thomam de Aquino, qui tangit
duo dubia moventia mentem autoris: et primo revertitur ad
propositum ostendens qualiter motus et cantus illarum animarum
quievit, ut darent spatium Thomae iterum loquendi cum autore. 
Istam autem quietationem autor explicat per comparationem claram
dicens: et ipsi spiritus praedictorum doctorum, |fermossi come
candelo a candellier~, et comparatio est propria, quoniam isti
doctores fuerunt ardentes et lucentes aliis sicut candela, nec
absconderunt lucernam sub modio, |poi che ciascuno fu tornato nel
punto del cerchio, in che avanti s'era~, idest, postquam singuli
spiritus reversi fuerunt ad locum ubi prius erant, et unde prius
moti erant.  

	|19-21.  Cos@i com'io.~  Hic autor ponit orationem Thomae
ad se, in qua ostendit quod cognoscit mentem autoris respiciens
in Deum, in quo patet omne secretum mentis.  Et primo tangit
dispositionem Thomae dicens: |et io senti' dentro a quella
lumiera~, idest, animam luminosam, |che pria m'avea parlato~,
scilicet, in Thoma de Aquino, |incominciar~, supple loqui,
|sorridendo~, ex iis quae autor dixerat in mente sua contra
studia hominum ad commendationem sui studii; et dicit: |facendosi
pi@u mera~, idest, purior et clarior, declaratura sibi dubia, vel
ad declarandum sua dubia.  Et ecce quid dixit: |io apprendo onde
tu cagioni li tuoi pensier~, idest, ego percipio et cognosco unde
tu causas tua dubia, quia scilicet nascuntur ex duobus dictis
positis supra per me, |s@i riguardando nella luce eterna~,
scilicet Dei, in quo tamquam in speculo lucet omne verum, |cos@i
com'io m'accendo del suo raggio~, scilicet, praedictae lucis
aeternae.  

	|22-27.  Tu dubbii.~  Hic Thomas de Aquino exprimit ipsa
dubia autoris, dicens: |Tu dubbii~, idest, dubitas, |et hai
voler~, idest, optas, |che si ricerna~, idest, quod repetatur et
declaretur, |in s@i aperta e s@i distesa lingua~, idest, in tam
claro et diffuso sermone, |lo dicer mio~, idest, quoddam dictum
meum superius positum; |ch'al tuo sentir si sterna~, idest,
praeparetur et ostendatur tuae cognitioni.  Et ecce dictum: |ove
dinanzi dissi~, ut patuit in principio capituli praecedentis, |u'
ben s'impingua se non si vaneggia~, et tangit secundum dubium,
dicens: |e l@a u' dissi: non surse il secondo~; et dicit, |e qui @e
uopo che ben si distingua~, idest expedit, quod fiat bona et
clara distinctio: ad bene intelligendum solutionem dictorum
dubiorum.

	|28-36.  La provvidenza.~  Ista est tertia pars
generalis, in qua Thomas de Aquino, movens se a longe, volens
solvere primum dubium, digreditur ad describendum vitam beati
Francisci, cuius cognitio facit ad declarationem primi dubii.  Et
primo ostendit in generali, quomodo Deus misericorditer providit
ecclesiae suae sanctae de duobus principibus et pugilibus, qui
pro illa fortiter certarent.  Unde dicit: |La provvidenza~,
scilicet, divina, |che governa 'l mondo con quel consiglio~,
idest, ea sapientia, quae vincit omnem intellectum creatum; unde
dicit: |nel qual~, scilicet consilio aeterno, |ogni aspetto
creato~, idest, cognitio, |@e vinto pria che vada al fondo~,
idest, antequam attingat ad profunditatem eius: quia nullus
intellectus angelicus vel humanus potest pertingere ad totalem
cognitionem divinae sapientiae; |duo Principi ordin@o~, scilicet,
Franciscum et Dominicum, |in suo favore~, idest illius ecclesiae,
|che quinci e quindi le fosser per guida~, idest, qui recte
ducerent bigam ecclesiae.  Et assignat causam quare Deus
ordinavit dictos duos principes, dicens: |perocch@e la sposa di
colui~, idest, ecclesia, quae est sponsa Christi, |che dispos@o
lei col sangue benedetto ad alte grida~, scilicet ipsius Christi,
cum clamavit: ^hely, hely~ etc. de clamore judaeorum clamantium:
^Tolle, tolle, crucifige eum~; et ita de aliis multis clamoribus;
|andasse v#er lo suo diletto~, scilicet, Christum, qui est sponsus
ipsius ecclesiae, |in s@e sicura~, scilicet, ab offensione
adversariorum, mediante duorum istorum ducum defensione, |et
anche a lui pi@u fida~, scilicet, ut fidelius sibi serviret et non
adulteraretur per vitia.  Et hic nota, quod de rei veritate
ecclesia Dei non bene incedebat recte, privata bonis ducibus. 
Nam sacerdotes saeculares et monaci antiqui multum defecerant in
virtute, moribus et scientia; ideo bene Deus succurrit huic
defectui cum istis duobus principibus, qui verbo et opere
erigerent ruentem ecclesiam.  

	|37-39.  L'un fu~.  Hic Thomas describit utrumque
principem, dicens: |L'un~, scilicet, Franciscus, |fu tutto
serafico in ardore~, idest, de ordine seraphinorum, qui magis
ardent in amore Dei; quasi dicat: fuit tamquam angelus, non homo,
ardens in caritate; |l'altro~, scilicet Dominicus, |fu uno
splendore in terra~, quia fuit splendor sapientiae in mundo, sub
quo dictus Thomas militavit; unde dicit: |di cherubica luce~,
idest, de ordine cherubinorum, quia habuit intellectum angelicum;
nam fuit magnus doctor, et illuxit mundo sapientia sua; ideo
dicit: |per sapienza.~  

	|40-42.  Dell'un.~  Hic Thomas offert se tractaturum
primo de altero praedictorum, excusans se, si non dicit de
altero; unde dicit: |Dell'un dir@o~, scilicet, de Francisco,
|perocch@e d'ambedue si dice l'un pregiando~, idest, appretiando
laudibus tantum unum, |qual che uom prende~, idest, quemcumque
homo assumat laudandum; et assignat rationem dicens: |perch@e ad
un fine fur l'opere sue~, idest, quia opera utriusque tetenderunt
ad unum finem beatitudinis.  Et hic nota quanta arte autor utatur
in ista fictione; nam inducit Thomam de Aquino, qui commendat
vitam beati Francisci, et damnat vitam suorum fratrum sancti
Dominici; quia melius testimonium est, et facilius creditur,
quando aemulus laudat aemulum, et ita quando culpat suos.  

	|43-45.  Intra Tupino.~  Hic Thomas narraturus vitam
Francisci, primo describit locum originis eius, quem describit a
fluminibus et civitatibus claudentibus ipsum locum.  Ad cuius
evidentiam est praesciendum, quod civitas Assisium est situata in
valle pulcerrima et fertilissima Spoleti, inter duo flumina,
quorum unum vocatur Chiassus, qui venit a civitate Eugubii,
alterum vero vocatur Tupinus, qui venit a Nuceria.  Dicit ergo:
|Fertile costa d'alto monte pende~, qui supereminet Assisio, quia
Assisium est positum in monte fertili in declivio montis, |intra
Tupino~; est enim Tupinus fluvius qui etc., |e l'acqua~, idest,
et alium flumen qui dicitur Chiassus, veniens ab Eugubio: est
enim Chiassus fluvius qui etc.  Unde dicit: |che discende dal
colle~, idest, monte, |eletto dal beato Ubaldo.~  Ad quod
sciendum, quod Ubaldus beatus primo fuit heremita in monte illo,
deinde fuit episcopus Eugubii, et est patronus illius civitatis. 

	|46-48.~  Et subdit civitates confines Assisio, dicens:
|onde~, idest, a qua costa fertili, |Perugia sente freddo e caldo
da porta Sole~: porta solis est una porta Perusii versus ortum
solis, quae respicit Assisium.  Est autem Perusiam civitas
antiqua et nobilis, quondam unum caput Tusciae, ut dicit Titus
Livius; |e Nocera con Gualdo~, duae terrae sunt, quarum una est
Nuceria etc., |le piange dirietro~, scilicet post dictam costam,
in qua est Assisium, |per greve giogo~, quia recipit ventum,
frigus et incommoda a dicto monte.  Alii tamen exponunt, propter
grave jugum perusinorum, quia dictae terrae erant subditae
dominio perusinorum; et istud fuit aliquando verum: sed prior
expositio est melior.  

	|49-51.  Di quella.~  Hic Thomas describit ipsum
Franciscum, quem metaphorice appellat solem, dicens: |Un sole al
mondo~, scilicet, Franciscus; sicut enim sol radiis suis
illuminat mundum, ita Franciscus illuminavit totum mundum radiis
suis, scilicet operibus, vel fratribus suis, qui sunt diffusi per
totum orbem terrarum; |nacque di quella costa~, scilicet, ubi est
Assisium, |l@a dov'ella frange pi@u sua rattezza~, idest, in parte
decliviori et planiori ipsius montis.  Et dicit, a simili, |come
questo~, scilicet sol sensibilis; erat enim Thomas cum autore,
cui loquitur nunc in corpore solis, |fa talvolta~, idest, oritur
aliquando, non semper, |di Gange~, qui est fluvius Indiae in
oriente, de quo dictum est secundo capitulo Purgatorii.  

	|52-54.~  Et subdit Thomas, quomodo sit appellandus
dictus locus, dicens: |per@o chi d'esso loco fa parole~, idest,
qui vult facere mentionem de Assisio, |non dica Ascesi~, licet
illud sit primum et proprium nomen dictae civitatis.  Dictum est
enim Assisium etc., |ch@e direbbe corto~, idest, parum; vel
secundum aliam literam, |torto~, idest, oblique et improprie; |ma
Oriente, se proprio dir vuole~; quia scilicet locus debet
proportionari locato: si ergo Franciscus est appellandus sol,
bene Assisium est appellandum oriens, a quo, tamquam ab oriente,
ortus est dictus sol.  

	|55-57.  Non era.~  Hic Thomas describit primitivam
virtutem istius Francisci, quam primo ostendit in pueritia sua,
dicens: |Non era ancor molto lontan dall'orto~, idest ab origine
sua, quasi dicat: in teneris annis, |ch'ei cominci@o a far sentir
la terra alcun conforto della sua gran virtude~; quia sicut a
simili sol statim a principio sui ortus incipit calefacere
terram, et refocillare animalia, ita et Franciscus statim a
pueritia sua incoepit dare spem hominibus de magna virtute sua.  

	|58-60.  Ch@e per tal.~  Hic Thomas exprimit illam magnam
virtutem primariam ipsius Francisci; et dicit, quod fuit tam
audax, quod postposuit in juventute amorem paternum, quem omnes
naturaliter sequuntur, amori unius dominae, quam omnes communiter
oderunt.  Dicit ergo: |Ch@e giovanetto~, ille Franciscus |corse in
guerra del padre~, idest, incurrit odium et indignationem
paternam, |per tal donna~, idest, amore dominae paupertatis; et
dicit: |a cui nessun disserra~, idest, aperit, |la porta del
piacer~, quia scilicet paupertas nulli placet; quod probat a
simili, dicens: |come alla morte~, idest, sicut nullus recipit
placibiliter mortem, sic omnes generaliter fugiunt paupertatem,
sicut naturaliter fugiunt mortem; immo saepe homines sponte
subeunt mortem propter fugiendam paupertatem.  

	|61-63.~  E dinanzi.~  Hic Thomas probat per effectum
quomodo Franciscus vero amore dilexit dominam paupertatem, quia
accepit eam in legitimam uxorem suam, et consensit in eam.  Unde
dicit: et ipse Franciscus |le si fece unito~, idest, coniunxit se
ipsi paupertati, |e dinanzi a la sua spirital corte~, idest,
coram episcopo dioecesano et coram patre, quia in praesentia
patris renuntiavit omnibus bonis patrimonialibus et temporalibus. 
Et dicit postea: |poscia di d@i in d@i l'am@o pi@u forte~, tamquam
bonus maritus, qui numquam caram uxorem suam dereliquit usque ad
mortem, immo nec in morte oblitus est eius.  

	|64-66.  Questa.~  Hic Thomas in commendationem
matrimonii contracti per Franciscum, ostendit quam misericorditer
Franciscus egit secum; et dicit quod ista muliercula turpis
steterat vidua per mille centum annos et ultra, quia nullus
voluerat eam videre vel audire, nedum accipere in uxorem et
amplexari.  Dicit ergo: |Questa~, scilicet paupercula mulier,
|privata del primo marito~, scilicet Jesu Christo, qui primus
penitus dilexit paupertatem, |si stette mille cento anni e pi@u~,
scilicet ultra undecim saecula, |dispetta e scura fin a costui~,
idest, usque ad istum Franciscum; et dicit: |senza invito~, quia
nullus requisivit eam de amore per tantum tempus.  Sed hic nota,
quod autor videtur dicere falsum, quia multi sancti patres et
heremitae dilexerunt paupertatem et despexerunt mundum propter
Christum, et antiquitus et moderniter, sicut Benedictus,
Macarius, Bernardus, Petrus Damianus, de quibus dicetur infra in
isto eodem libro.  Dicendum breviter, quia nullus tantum et in
totum amavit paupertatem tam perfecte, tam generaliter, tam
volenter.  

	|67-69.  N@e valse.~  Hic autor ad arguendam caecam
cupiditatem hominum ostendit mirabiles effectus paupertatis, quae
fecit hominem quodammodo felicem; quia facit eum laetum et
intrepidum contra omnem impetum fortunae: quod probat per
exemplum pauperculi piscatoris, qui non expavit Caesarem tunc
temporis terribilissimum.  Ad cuius, evidentiam est praesciendum,
quod Caesar, dum esset in Graecia contra Pompeium, avidus pugnae
quae faciebat pro ea, impatienter ferens accessum Antonii, qui
erat cum parte exercitus sui, temere exposuit se fortunae etc. 
Nunc ad literam dicit Thomas: |N@e valse~, idest, non profuit
alicui, |ch@e colui ch'a tutto 'l mondo fe paura~, idest, Julius
Caesar cunctis gentibus formidolosus, |la trov@o sicura~,
scilicet, ipsam paupertatem, |con Amiclate~, quem non tremebant
magni reges, fortes principes, legiones armatae, urbes vallatae,
classes numerosae, non timuit Amiclas privatus sub debili tugurio
cum eius parvula navicula piscatoria; et dicit: |al suon della
sua voce~, quia Amiclas ad vocem Caesaris non est territus: unde
Lucanus in secundo, ubi describit factum istius Amiclatis
exclamat in commendationem paupertatis, ^o vitae tuta facultas
pauperis~ etc.  Ad quod Juvenalis: ^Cantabit vacuus coram latrone
viator~ etc.  Est ergo paupertas odibile bonum et tuta possessio.  

	|70-72.  N@e valse.~  Hic Thomas ostenso uno effectu
paupertatis, scilicet securitate in homine pagano, nunc ostendit
alium effectum eiusdem, quia scilicet facit hominem constantem et
ferocem, sicut patuit in Christo in ara crucis.  Unde dicit: |N@e
valse~, idest, nec etiam profuit alicui ipsam paupertatem, |esser
costante n@e feroce~, sicut patuit in Christo.  Unde dicit: |s@i
che ella~, scilicet, domina paupertas, |salse con Cristo in su la
croce~, quia semper associavit Christum, |dove Maria rimase
giuso~, in monte Calvario, |da lui~, idest, postquam, scilicet
plangens ad pedes Domini.  

	|73-75.  Ma perch'io.~  Hic Thomas propalat nomen amantis
et amatae ne videatur procedere nimis obscure.  Unde dicit: |Ma
prendi ormai nel mio parlar diffuso~, scilicet, quia jam multa
dixi de istis, |Francesco e Povert@a per questi amanti.~ 
Franciscus est nomen competens viro; dictus est enim Franciscus,
quasi Francus, idest, liber ab omni cupiditate terrenorum et
servitute peccatorum.  Paupertas etiam est nomen congruum;
dicitur enim paupertas a pauco, unde paupertas est sobria,
temperata, libera et expedita.  

	|76-81.  La lor.~  Hic Thomas tangit laetam vitam istorum
amantium et continentium cum effectu.  Dicit ergo: |La lor
concordia~, quia concorditer conveniebant simul, quia Franciscus
bene conformabat se paupertati et pauco; et paupertas bene
conveniebat humilitati eius.  Unde dicit: |e i lor lieti
sembianti~, quia procabantur sibi invicem laete; nam paupertas
faciebat laetum Franciscum, et Franciscus faciebat paupertatem
videri laetam; et dicit: |amore~, idest, caritas, |e maraviglia~,
idest, mirabiliter, |e dolce sguardo~, idest, dulcis
contemplatio, |facean esser cagion de' pensier santi~, idest,
praestabant sibi materiam et causam, quod non cogitaret nisi
sancta, et ut sanctus videretur a quolibet vidente eum; ideo
statim habuit sectatores.  Unde sequitur: |tanto che 'l
venerabile Bernardo~, primus frater minor, qui secutus est
Franciscum; et fuit iste Bernardus de etc.  Unde non intelligas
de Bernardo doctore, devoto Dominae, de quo dicetur in fine huius
libri; |si scalz@o prima~, idest primus induit habitum Francisci;
nam fratres Francisci inter alia incommoda sua incedunt
discalceati, |e corse dietro a tanta pace~, idest, ad
participandum de tanta pace animi, quanta praestat ipsa
paupertas.  Et dicit: |e gli parve esser tardo correndo~; quasi
dicat: quod cum tanta aviditate animi accessit ad istam vitam
beatam, quod quamvis esset primus, tamen visus est sibi tardus. 

	|82.  O ignota.~  Hic Thomas sumpta occasione ab illis
qui sequuti sunt paupertatem, prorumpit in unam exclamationem
laudatoriam paupertatis dicens: |O~, idest, dico, |ignota
ricchezza~, idest, ignoratam opulentiam.  Unde Lucanus in simili:
^O munera nondum intellecta Deum.~  Et vere magna sunt munera
paupertatis etc.  Unde dicit: |O ben ferace~, idest, bonum,
fertile et multiplex; est enim inventrix scientiarum, custos
virtutum etc. 

	|83-84.~  Et subdit alios sectatores paupertatis, dicens:
|scalzasi Egidio~; iste fuit alius frater de primis qui fuit
etc., |e scalzasi Silvestro~, alius frater, qui fuit etc. qui
expulit civile bellum de Assisio, et vidit in somnio crucem exire
ex ore Francisci, |dietro allo sposo~, idest, post Franciscum
virum paupertatis; |s@i la sposa piace~, idest, paupertas.  

	|85-87.  Indi sen va.~  Hic Thomas narrato initio vitae
et regulae Francisci, nunc incipit narrare processum et augmentum
eius.  Et primo dicit quomodo coepit Franciscus cum paucis
discurrere, dicens: |indi~, scilicet aggregatis paucis
pauperculis fraticellis, |quel padre~, scilicet Franciscus, qui
fuit maximus paterfamilias, |e quel maestro~, qui docuit suos
discipulos paupertatem, humilitatem, continentiam, obedientiam et
patientiam, |con la sua donna~, scilicet cum domina paupertate,
quae sequebatur et sociabat eum ubique, |e con quella famiglia~,
scilicet illorum fratrum, |che gi@a legava l'umile capestro~; quia
fratres minores portant cinctam cordam sub qua solebant olim esse
humiles, nunc autem facti sunt superbi.  

	|88-93.  N@e gli grav@o.~  Hic Thomas describit fundationem
et confirmationem ordinis Francisci; et dicit, quod non obstante
quod esset filius ditissimi, propter quod videbatur debere ire ex
verecundia cum bassa fronte, secure ivit ad Innocentium papam ut
approbaret eius regulam.  Dicit ergo: |n@e vilt@a di cuor~, quia
videbatur pusillanimus ex hoc, |gli grav@o le ciglia~, idest, non
inclinavit frontem eius ad terram prae verecundia, |per esser
figlio di Pier Bernardone~, idest, quamvis esset filius ditissimi
hominis, |n@e per parer dispetto a maraviglia~, idest, quamvis
videretur vilis, abiectus et despectus mirabiliter; |ma
regalmente~, idest, magnanimiter, |aperse sua dura intenzione~,
quia durum nimis videtur relinquere commoda, delicias et alia
placibilia divitum, |ad Innocenzio~, scilicet, papae quarto, |e
da lui ebbe primo sigillo~, idest, privilegium, |a sua
religione~; quia non licet facere ordinem vel regulam sine
auctoritate, licentia et consensu Pontificis.  

	|94-99.  Poi.~  Hic Thomas describit confirmationem
ordinis Francisci, dicens: |La santa voglia~, idest, voluntas,
|d'esto archimandrita~, idest istius pastoris Francisci;
Archimandrita enim dicitur ab ^Archon~ quod est princeps, et
^Mandra~, quod est grex; unde Archimandrita, idest, princeps
gregis, qualis fuit Franciscus, quem sequutus est maximus grex;
|fu redimita~, idest, exornata, |di seconda corona~, idest,
confirmatione, de qua habuit secundum privilegium, sicut habuerat
primum pro fundatione, |per Onorio~, qui fuit papa romanus, qui
fecit Minoribus privilegium, quod possent sacra ministrare et
dignitates spirituales habere.  Et hoc dico fuit: |poi che la
gente poverella crebbe dietro a costui~; habuit enim Franciscus
duodecim discipulos ad imitationem Christi, qui omnes fuerunt
sancti viri praeter unum qui exivit ordinem, et factus est
leprosus, et se suspendit; et dicit: |la cui mirabil vita si
canterebbe~, idest, cantanda erat et celebranda per orbem ad
gloriam Dei, qui dedit sibi tantam gratiam, ut cantaretur et
celebraretur |in gloria del ciel~, quia eius vita plusquam humana
cederet ad gloriam gratiae divinae et infusionis coelestis.  

	|100-108.  E poi.~  Hic Thomas, descriptis publicis
operibus Francisci, nunc intendit describere eius privatam vitam,
quam duxit per sanctam poenitentiam, per tentationum viam
publicae utilitatis.  Ad quod est breviter praesciendum quod
Franciscus, perfecto et stabilito Ordine sub confirmatione
habita, et data regula sancta, transivit mare et praedicavit
fidem saracenis.  Sed nihil proficiens ibi redivit in Italiam,
ubi fructum optimum fecit.  Elegit enim sibi ad contemplationem
sanctam locum solitarium et devotum in loco, qui dicitur |la
Verna~, in monte qui dividit Romandiolam a Tuscia, inter Caesenam
et Aretium; a quo monte duo flumina oriuntur, scilicet Tiber et
Arnus, ibique dicitur recepisse stigmata Christi.  Nunc ad
literam: ordina et construe sic: |E~, idest, et ille Franciscus,
|prese da Cristo l'ultimo sigillo~, idest, contemplando ibi
recepit plagas Christi.  Et notanter dicit, |l'ultimo~, quia
primum sigillum recepit ab Innocentio, secundum ab Honorio, ut
praedicitur, tertium et ultimum a Christo: |che le sue membra due
anni portarno~, in loco qui dicitur |la Verna~, quem describit a
duobus fluminibus famosis, dicens: |nel crudo sasso~, quasi
dicat, non marcefactus in lecto molli, sed contemplans in saxo
duro, |intra Tevere et Arno.~  Tiber oriens ex dicto monte
labitur usque Romam; fluvius celeberrimus opera historicorum,
philosophorum, poetarum et omnium doctorum.  Arnus vero dividit
et interluit Tusciam provinciam, quem autor pulcre et
artificialiter descripsit supra, Purgatorii capitulo XIV.  Et hic
nota moraliter, quod sicut ex monte praedicto nascuntur magna
flumina, quae irrigant magnas et pulcras provincias, et praecipue
Tiber qui irrigat almam urbem Romam; ita ab isto Francisco
descenderunt multi uberes rivi qui irrigaverunt non solum unam
vel duas provincias, sed etiam totam Italiam, immo et totum
mundum, ut per se patet, et principaliter sanctam romanam
ecclesiam, quia fratres Francisci per universum diffusi sunt;
ergo bene et convenienter descripsit locum a dictis fluminibus. 
Et hoc dico fecit, |poi che predic@o Cristo e gli altri che 'l
seguiro~, scilicet, apostolos martyres et alios sanctos
christianos |nella presenza del Soldan superba~; quia non
extimuit conspectum Soldani superbi, quem tot nationes timent et
reverentur; ad cuius praesentiam itur cum tanta subiectione et
reverentia quod pluries homo se inclinat ad terram et illum
adorat, secundum veterem morem regum assyriorum; |e reddissi~,
supple, et postquam redivit, |al frutto dell'erba italica~,
idest, in Italiam omnium bonorum fertilem, ubi suum semen
fructificavit, scilicet infidelem, |per trovare la gente troppo
acerba a conversione~, idest, nimis induratam antiquitate
temporis et obstinatam, ita quod ultra non poterat prodesse in
tali terra; et dicit, |e per non stare indarno~, idest, ne
perderet operas suas frustra, quia labor est irritus etc. 

	|109-117.  Quando a colui.~  Hic ultimo Thomas describit
dispositionem ultimae voluntatis Francisci; et dicit, quod
reliquit fratres suos haeredes in divite substantia, scilicet
paupertate.  Dicit ergo: et ille Franciscus, |raccomand@o la sua
donna pi@u cara~, scilicet, dominam paupertatem, |ai frati suoi~,
scilicet, minoribus, |s@i come a giuste erede~, et vide quod de
jure civili homo potest repudiare haereditatem si sit sibi
damnosa; ideo fratres minores repudiaverunt ipsam paupertatem,
tamquam sibi damnosam, |e comand@o che l'amassero a fede~, idest
fideliter non sophistice; quia parum prodest non tangere pecuniam
manu, et illam animo appetere.  Et hoc fecit tempore mortis. 
Unde dicit: |quando a colui~, scilicet, Deo, |ch'a tanto ben
sortillo~, idest, qui praedestinavit eum ad summum bonum,
|piacque di trarlo suso~, scilicet in coelum, |alla mercede~,
idest, ad meritum, vel ad praemium, |che merit@o nel suo farsi
pusillo~, idest, in faciendo se tam parvulum per humilitatem; nam
qui se humiliat exaltabitur, |e~, supple, |quando l'anima
preclara~, idest, valde gloriosa Francisci, |si volle muover del
suo grembo~, idest, de corpore, in quo stabat ipsa anima,
|tornando al suo regno~, scilicet, coeleste: nec ordinavit
corpori suo altum vel sumptuosum tumulum.  Unde dicit: |e al
corpo suo non volle altra bara~, idest, feretrum, quo corpora
portantur ad sepulturam, nisi suam dominam, quasi dicat: noluit
aliam sepulturam nisi coelum, quia coelo tegitur, qui non habet
urnam, ut ait Lucanus.  Ad quod sciendum quod Franciscus in
extremis interrogatus a fratribus suis, ubi volebat sepeliri,
respondit: ad Carnarium: erat autem Carnarium locus, ubi
sepeliebantur corpora damnatorum extra Assisium.  Et ibi sepultum
fuit corpus Francisci; et ibi facta est postea magna et sumptuosa
ecclesia, quae hodie ab italicis pro tanto corpore visitatur et
veneratur, et locus ille reductus est intra ambitum murorum
civitatis etc.

	|118-120.  Pensa oramai.~  Ista est quarta et ultima pars
generalis, in qua Thomas de Aquino percursa breviter vita beati
Francisci, quae faciebat ad declarationem dubii, nunc redit ad
solutionem quaestionis, ostendens quomodo bene impinguatur in
ordine Dominici, nisi vacetur vanitati.  Et primo concludit,
quomodo Franciscus habuit bonum socium ad dirigendam ecclesiam
Dei, dicens: |Pensa oramai~, istis auditis de Francisco, in quo
fuit tanta perfectio, |qual fu colui~, scilicet, Dominicus, |che
fu degno collega~, idest, socius in officio dirigendi ecclesiam;
unde dicit, a |mantener la barca di Pietro~, idest, ad
praeservandam ecclesiam militantem a tempestatibus ne
succumberet, |in alto mar~, idest, in mundo isto procelloso, |per
dritto segno~, praeostendendo felicitatis portum, ad quem navigat
navicula Petri.  

	|121-123.~  Et subdit specificans illum collegam; |e
questi fu il nostro patriarca~, scilicet, Dominicus, quem vocat
patriarcham, idest principem multorum Patrum.  Et concludit:
|perch@e puoi discerner che qual~, idest, quicumque, |segue lui,
com'ei comanda~, secundum praecepta regulae suae, |carca buona
merce~, quia scilicet grosse lucratur, scilicet thesaurum
aeternum, et sic bene impinguatur.  

	|124-129.  Ma.~  Hic Thomas sumpta occasione ex
praedictis, reprehendit fratres suos, qui non recte sequuntur
ipsum Dominicum pastorem suum, dicens: |Ma il suo peculio~,
idest, grex Dominici, |di nuova vivanda @e fatto ghiotto.~  Ista
litera potest intelligi simpliciter ut sonat, scilicet quod ubi
fratres praedicatores solebant impinguari bene pro anima, nunc
quaerunt impinguari pro corpore; et sunt avidi novi cibi, puta
carnium, quas comedere prohibentur, ^quia nitimur in vetitum~
etc.  Et potest intelligi allegorice, scilicet, quod quaerunt
novum victum, puta praelationes, dignitates, honores et talia. 
Ideo sequitur: |s@i ch'esser non puote che non si spanda~, idest,
quin dispergatur grex, |per diversi salti~, idest, per diversa
pascua, scilicet delectabilia loca, per quae vagantur saepe
greges libenter, et sic perduntur et devorantur a lupis.  Est
enim saltus locus herbosus et montuosus, sicut saepe patet apud
antiquos autores.  Unde subdit: |e quanto le sue pecore~, idest,
fratres sui, |vanno pi@u rimote e vagabonde da esso~, idest,
quanto magis errant et elongantur ab ipso pastore Dominico, et
sic perduntur et vorantur a lupis, |tornan pi@u vote di latte~,
idest, dulci doctrina, qua deberent alere et cibare alios,
|all'ovile~, idest, ad stabulum, scilicet ad monasterium. 

	|130-132.  Ben son.~  Hic Thomas ostendit quod adhuc
aliqui sunt boni fratres in ordine suo, sed satis pauci; unde
dicit: |Ben son di quelle~, scilicet, pecudibus, |che temono 'l
danno~, quia scilicet timent insultum, vel insidias luporum, |e
stringonsi al pastor~; non deviantes, et subdit: |ma son s@i
poche, che le cappe fornisce poco panno.~  

	|133-139.  Or, se.~  Hic Thomas finit sermonem suum et
clauditur capitulum, dicens: |Or la tua voglia fia contenta in
parte~, quia scilicet declaratum est primum dubium, |se le mie
parole non son fioche~, idest, rauca et obscura, si pro quia,
quia clare locutus, sum, |et se la tua audienza @e stata attenta~,
idest, si attente notasti quae dixi, |et se ci@o che ho detto alla
mente rivoche~, idest, si reducis ad memoriam quicquid dixi tam
de Francisco quam de fratribus meis.  Et assignat causam, |perch@e
vedrai la pianta~, idest, originem et causam, |ove si scheggia~,
idest, a qua absciditur, et aufertur illud dictum: |U' ben
s'impingua, se non si vaneggia, e vedr@a il correggier
ch'argomenta~, idest, distinctionem meam quae corrigit et
restringit praedictum dictum meum etc.
