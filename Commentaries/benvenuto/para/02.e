	|SUMMARIUM.~  CANTUS SECUNDUS, ^in quo continetur ascensus 
in speram lunae, ubi ponitur quaedam quaestio de obscuritate quae 
apparet in luna.~ 

	|Proemio.~  ^O voi che siete in piccoletta barca.~ 
Postquam in superiori primo capitulo prohemiali poeta Dantes
tractavit et determinavit de eius generali ascensu ad coelum, nunc 
subsequenter in isto secundo capitulo agit et tractat de eius 
speciali ascensu ad primam speram lunae.  Et praesens capitulum 
potest dividi in quatuor partes generales.  In prima quarum autor 
facit pulcrum et breve exordium, in quo dat suum consilium 
auditoribus servandum in sua doctrina.  In secunda ostendit 
quomodo intraverit speram lunae, et describit corpus lunae, ibi: 
^La concreata.~  In tertia tangit dubium circa umbram quae 
apparet in luna, et impugnat communem opinionem, quae habetur de 
hoc, ibi: ^Ma ditemi.~  In quarta et ultima adducit suam 
opinionem, quam credit veram, ibi: ^Or come ai colpi.~  

	|1-4.~  Ad primum veniens, dico, quod autor dat suum
consilium auditoribus; et primo alloquitur minus scientes, quorum
est turba magna; et vult sententialiter dicere: o vos parum
intelligentes, qui legistis infernum et purgatorium meum,
revertimini ad materiam eorum, et non intromittatis vos in istum
paradisum.  Dicit ergo: |O voi~, scilicet, lectores modicum
intelligentes, |che siete in piccoletta barca~, idest, in parva
capacitate ingenii; unde in principio purgatorii poeta assimilavit
ingenium suum naviculae: et vere plus est opus magno ingenio, quam
magna scientia ad intelligentiam huius libri, sicut ego expertus
sum dum legerem librum istum Bononiae; |desiderosi d'ascoltar~,
idest, avidi audiendi tertiam canticam, sicut jam audistis duas,
|seguiti~, idest, sequuti, ita quod est participium, et non verbum,
ut multi ignoranter intellexerunt, |retro al mio legno~, idest,
ingenium, |che varca~, idest, transit et intrat novam et profundam
aquam, |cantando~, scilicet, poetice describendo, |tornate a
riveder li vostri liti~, idest, praedictos duos libros, in quibus
non est profunditas sicut nec in littore, ad quod navigat navicula. 

	|5-6.~  Et subdit excludens eos a studio huius libri: |non
vi mettete in pelago~, cum vestra parva barcha; et ecce causam:
|ch@e forse, perdendo me~, per impossibilitatem sequendi,
|rimarreste smarriti~, quia cum vestro parvo ingenio non possetis
intelligere meam profundam materiam, et possetis errare a via
rectae fidei; ita recte Boetius in libro, ^quomodo Trinitas unus
Deus~, dicit in simili: caeteros ita submovimus, ut qui capere ea
nequiverint, ad ea etiam legenda videantur indigni.  

	|7-9.  L'acqua.~  Hic poeta assignat rationem dissuasionis
quam fecit, et causam quare ipse audet intrare; dicit ergo primo:
|L'acqua ch'io prendo~, idest, materiam quam nunc assumo
describendam, |giammai non si corse~, idest, nunquam ab alio
descripta fuit poetice intelligas; et sic est quasi mare oceanum
non navigatum amplius ab alio quam ab eo.  Et nota quod poeta bene
dicit.  Quis enim unquam excogitavit facere unum coelum
artificiale, quale hic poeta mirabilis?  Et in hoc tangitur eximia
commendatio nostri poetae, quia nemo unquam ante eum poetice
descripsit paradisum, similiter nec purgatorium; et sic non habuit
quem imitaretur in duabus partibus sui poematis.  Infernum vero si
Homerus scripsit graece, et Virgilius latine, tamen multum nude,
breviter et confuse; sed hic poeta novum fabricavit infernum summo
artificio mirabiliter fingendo nova genera suppliciorum.  Quis enim
unquam punivit decem genera fraudium sicut ipse? quis descripsit
talem arenam violentorum cum tam diversis poenis? et talia multa,
quae non sine magna utilitate et delectatione audientium quotidie
leguntur: unde inferni liber plus habet artis, ut mihi videtur.  
Nota etiam quod aqua quam autor nunc primo assumit percurrendam est
profundissima omnium aquarum, ut testatur Augustinus.  Audivi tamen
quosdam ridenter dicentes, quod theologia, nisi moderni theologi 
admiscerent sibi philosophiam, tota staret in parvo libro parvi 
pretii.  Sed indignanter respondeo quod nimis impudenter
mentiuntur, quoniam in nulla scientia invenitur tam immensum 
volumen, sicut Biblia in sacra scientia; imo forte in caeteris 
facultatibus non invenitur tantus numerus librorum, quantus in 
divina scriptura.  Quis enim posset in vita tantum legere, 
quantum Augustinus scribere, qui circa mille volumina edidit, 
etsi non fecisset nisi magnum volumen super Psalterium? ut nihil 
dicam de Origene qui multa millia fecit, et de aliis infinitis.  
Et quia posset quis quaerere: unde venit tibi audacia intrandi 
istam magnam aquam? respondet autor: quia habeo bona auxilia, 
scilicet, Palladis, Apollinis et Musarum.  Ad quod est 
praesciendum quod, sicut patet apud diversos autores, Minerva 
fuit femina, cuius origo ignota fuit; sed dicta est absque matre 
ex cerebro Jovis nata propter eius coelestem sapientiam; unde et 
vocata est Athena, idest, immortalis.  Haec semper virgo fuit 
inventrix multarum artium; nam prima reperiit lanificium 
ignoratum antea omnibus, et opus texendi mira arte composuit; 
adinvenit prima olivam et olei liquorem optimum; similiter artem 
militarem, peritiam armorum, calculum numerorum; ideo merito 
totum fuit celebrata per orbem, et praecipue apud Athenas.  Modo 
ad propositum dicit poeta: ego navigo istam aquam, quia habeo 
ventum prosperum, scilicet, favorem Minervae; unde dicit: 
|Minerva spira~, idest, infundit mihi spiritum sapientiae, |e 
conducemi Apollo~, quasi dicat: habeo bonum nautam et 
gubernatorem meae navis, scilicet, Apollinem deum poetarum, cuius 
auxilium imploravit in praecedenti capitulo; et tertio habeo 
magnetem et acum, quae ostendunt mihi tramontanam, ad quam navigo 
in isto magno mari.  Unde dicit: |e nove muse~, musae dicuntur 
novem deae poetarum, de quibus plene dixi primo capitulo 
Purgatorii, |mi dimostran l'Orse~; nam in nostro polo 
septentrionali sunt duae constellationes, scilicet ursa maior et 
minor, in qua est tramontana, ut dicetur clare XV capitulo huius 
libri; vel expone subtilius, |nove muse~, idest, novellae, quia 
de novo incipio poetare de vero Deo aeterno, non de aliis 
gentium, sicut fecerunt antiqui poetae, qui, teste Aristotele, 
fuerunt primi theologizantes de diis.  

	|10-15.  Voi altri.~  Nunc poeta invitat provectos et
intelligentes ad studium huius libri; unde dirigens sermonem ad eos
dicit: |Voi altri pochi.~  Bene dicit, quia sapientes sunt pauci,
imo paucissimi, |che drizzasti il collo~, idest, caput in altum,
|al pan degli angeli~, idest, ad doctrinam divinae scientiae, quae
scripta est manibus angelicis, ut ipse poeta scripsit Purgatorii
cantica, |del qual vivesi qui~, idest, pascitur in isto mundo
mortali, |ma non sen vien satollo~, idest, non ad satietatem, quia
non quietatur animus humanus in ista vita.  Nam de rei veritate
vera felicitas non habetur inter tot miserias humanas: aut enim
homo ponit felicitatem in fortuitis, et sic videtur felix errore
suo; aut in virtute animi, nec ista est perfecta felicitas, sed est
via ad felicitatem.  Licet enim felicitas secundum philosophum sit 
operatio hominis secundum virtutem optimam in vita perfecta, 
tamen qui secundum virtutem vitam agunt, qui felices appellantur, 
non felices, sed proximi felicitati dicendi sunt.  Semper enim 
sunt expositi periculis et tentationibus infinitis, nunquam 
securi usque ad exitum.  Et dicit notanter: |per tempo~; per hoc 
enim innuit diuturnitatem temporis quae requeritur ad perfectam 
sapientiam.  Sed o nefas, o pudor! hodie fiunt pueri magistri in 
theologia, qui nihil noverunt nisi sophistice garrulari; |potete 
ben mettere vostro navigio~, idest, ingenium, |per l'alto sale~, 
idest, mare magnum salsum et sapidum, per quod pervenire possitis 
ad portum tranquillum aeternae felicitatis et gloriae, |servando 
mio solco dinanzi~, idest, sequendo meam viam, quam facio ante, 
|all'acqua che ritorna eguale.~  In hoc tangit actum navis 
transeuntis per mare, quae scindit aquam, et tamen aqua continuo 
revertitur ad primum statum et aequalitatem, quia navis non 
relinquit vestigium vel scissuram in aqua, ut ait Salomon.  Vel 
dic quod autor habuit respectum ad mare quod crescit et decrescit 
omni die, et facit fluxum et refluxum, et semper remanet aequalis 
aqua eius, et talis recte est ista divina scientia.  Et hic nota 
quod audivi magnum theologum indignantem publice de eo quod 
Dantes hic dicit.  Dicebat enim: ad quid debeo sequi doctrinam 
istius libri, in quo est modica theologia?  Et exponebat quod 
ista litera debet intelligi in persona Beatricis, de quo multum 
risi.  Dico ergo quod poeta bene potuit invitare et invitavit 
viros peritissimos theologiae ad imitandum se, quia licet non sit 
magna theologia in hoc opere, tamen, quia autor poetice describit 
paradisum, saepe fatigantur et falluntur magna ingenia 
theologorum in ipso intelligendo; quod accidit viro praefato qui 
scripsit super librum istum, et multa vana et impertinentia 
dixit.  

	|16-18.  Quei.~  Hic poeta volens animare ipsos
scientificos ad sequendum suum opus, ostendit mirabilem effectum
eius per unam comparationem pulcerrimam.  Ad cuius intelligentiam
nota quod socii Jasonis habuerunt duplicem admirationem; primo,
quando viderunt primam magnam navim, cum Jason navigavit mare, quod
nunquam in antea fuerat; secundo, quando viderunt ipsum dum 
pervenisset ad terram Colchorum seminare dentes serpentis, ex 
quibus continuo nati sunt homines armati.  Ita ad propositum vult 
dicere autor: vos primo videbitis magnam novam navim, idest, 
magnum opus novum, quod antea non vidistis; secundo, videbitis, 
quod ex re vili nascentur milites armati, idest, ex verbis 
vulgaribus nascentur fortes sententiae.  Ad literam ergo dicit 
Dantes: |Quei gloriosi~, idest, incliti juvenes, qui vocati sunt 
argonautae; fuit enim flos juventutis Graeciae, |che passaro a 
Colco~; Colchi fuerunt populi in finibus Ponti, quod hodie 
dicitur magnum mare; nec terra eorum fuit insula, sicut quidam 
ignoranter scripserunt.  Colchos Pompeius gloriosus dux romanus 
vicit in septentrione; |non s'ammiraron, come voi farete~, 
supple, quando viderunt primo Jasonem navigantem, ut sit 
comparatio propria de navigatione Jasonis ad navigationem 
autoris: deinde, |quando vider Jason fatto bifolco~, idest, more 
bubulci arantem terram et seminantem dentes vipereos: haec 
historia nota est communiter apud omnes.  Sed ut magis videas, 
lector, quanto nobilis haec comparatio sit propriissima, volo 
notes, quod Jason primus cum prima magna navi intravit mare 
magnum; ita Dantes primus poeta cum magno ingenio intravit mare 
magnum, idest, altam materiam paradisi: Jason acquisivit magnum 
thesaurum, et Dantes summum bonum: Jason gloriosissimus fuit post 
Herculem, imo Herculem duxit secum in magna navi et Orpheum 
poetam et alios nobiles, et triumphavit de dracone, bobus 
vomentibus ignem, et terrigenis qui inter se fecerunt civile 
bellum se perimentes mutuo usque ad unum; et ita Dantes 
gloriosissimus poeta post Virgilium, imo Virgilium traxit secum 
in sua navi et Statium et alios nobiles autores, et triumphavit 
de dracone, idest, daemone, et bobus, idest, voluptatibus 
emittentibus flammas et incentiva libidinum, et gigantibus, idest 
vitiis, quae nascuntur ex terra, et inter se habent fraternam 
discordiam et impugnant se simul: Jason prius navigavit inter 
vana mundi, transiens per Troiam terram voluptuosam, et decipiens 
mulieres; sed postea pulsus ex patria factus est gloriosior, nam 
redivit in Colchos, ubi emendavit errorem suum; nam restituit 
socerum in regnum, unde postea decreti sunt sibi divini honores, 
et ob egregiam virtutem reperiit invidiam post mortem; ita recte 
Dantes diu navigavit inter vana mundi transiens per voluptuosam 
terram Florentiae, et aliquando fallens mulieres, sicut ipse 
notavit quodam capitulo Inferni; demum exul a patria emendavit 
vitam corruptam, et fecit sacrum poema, unde factus est divinus 
et invenit invidiam. 

	|19-22.  La concreata.~  Ista est secunda pars generalis,
in qua poeta Dantes describit suum ascensum ad speram lunae; et
primo repetit quid trahebat, et quomodo trahebatur, et
dispositionem sui et Beatricis.  Dicit ergo: |La sete concreata~,
idest, attractio innata, scilicet ordo naturalis, de quo dictum est
in praecedenti capitulo, |del deiforme regno~, idest, paradisi, qui
est regnum conforme ipsi Deo, |cen portava~, in coelum primum, 
|veloci~, idest, velociter, |quasi come 'l ciel vedete.~  Et vult 
in effectu dicere, quod magna affectio naturalis videndi beatum 
regnum trahebat eos cum summa velocitate secundum motum coeli, de 
cuius velocitate dictum est in praecedenti capitulo: |Beatrice 
guardava in suso~, scilicet, ad coelum, quia ad Deum omnia 
refert, |et io a lei~, quia non nisi mediante ea poterat videre 
coelestia.  

	|23-30.~  Et subdit velocem ingressum per unam
comparationem claram, dicens: |e forse in tanto, in quanto un
quadrel posa~, scilicet, in balista, |e vola e si dischiava della
noce~, et est hic praeposteratio, quia sagipta primo disclavatur,
et postea volat, |vidimi giunto~, scilicet, ad locum, |ove mirabil
cosa~, scilicet, corpus lunae, |mi torse il viso~, scilicet, 
intellectualem, |a s
.~  Et hic nota quod vere luna est miranda 
res, quia plus variatur quam aliud corpus coeleste, nunc plena, 
nunc vacua, nunc media, nunc cornuta, et plus movet et variat 
ista inferiora ratione velocitatis et vicinitatis ad terram; unde 
congregatae sunt in ea omnes virtutes moventium superiorum.  Ideo 
movet mare ex se ipsa, et virtute luminis quod mutuatur a sole, 
quod lumen est temperatum in ea, cum in sole sit aliqualiter 
intemperatum.  Est enim exiccativum humidi, et coniungitur in 
lunae frigido temperato et humido: ideo plus influit super 
inferiora quam aliqua virtus coelestis, quia celeriter applicat 
se omnibus stellis.  Ideo bene dixit Aristoteles, quod luna facit 
in mense quod sol facit in anno; quare medici in curando, 
agricolae in colendo, nautae in navigando sequuntur motum lunae, 
quae propter suam materialitatem tenet aliquam obscuritatem etiam 
postquam illuminatur a sole.  Ideo bene fingit poeta se vidisse 
rem mirabilem in prima spera.  Et addit quomodo Beatrix 
manifestaverit sibi hanc rem mirabilem, dicens: |e per quella~, 
scilicet, Beatrix, |cui non potea mia cura esser ascosa~, quia, 
scilicet, cognoscebat me ignorare et mirari, quae res esset ista, 
|volta v#er me~, ubi primo respiciebat versus coelum, |s@i lieta 
come bella~, de sui natura pulcerrima erat, et gratulabatur super 
felicitate autoris, qui incipiebat intrare regnum desideratum, 
|mi disse, drizza la mente grata in Dio~, quasi dicat: grata 
mente regratiare Deo qui fecit tibi tantam gratiam, |che n'ha
congiunti con la prima stella~, scilicet, luna.  

	|31-33.  Pareva a me.~  Hic autor describit ipsum corpus
lunae secundum apparentiam per comparationem propriissimam, dicens:
|Pareva a me che nube ne coprisse~, bene appellat lunam nubem, quae
habet in se nubem et umbram, |lucida~, quia recipit lumen a sole,
|spessa~, quia habet in se partem densam, ut statim dicetur,
|solida~, unde radii solis non penetrant per totum corpus eius, |e
polita~, a simili, |quasi adamante che lo sol ferisse.~  Et hic
nota bene, quod comparatio est optima de adamante ad lunam in
colore, in virtute, in potentia mirabili.  Est enim adamas lapis
durissimus parum crystallo obscurior, coloris tamen lucidi
fulgentis: qui lapis penetrat ferrum et caeteras gemmas, et est
modicae quantitatis, ita ut non videatur excedere quantitatem
avellanae; et quod mirabile est, si superponitur magneti ligat
magnetem, et non permittit trahere ferrum.  

	|34-36.  Per entro.~  Hic poeta ostendit per quem modum
intravit corpus lunae; et vult breviter dicere quod sine laesione,
sine fractione, per unam comparationem claram, quae de se patet. 
Unde dicit: |L'eterna margarita~, idest, luna, quae non frangitur
sicut nostrae margaritae, |ne ricevette per entro se~, et ecce
modum mirabilem, |come acqua recepe raggio di luce permanendo
unita~, quia aqua non corrumpitur, et radius solis transit.  Et hic
nota bene quod autor merito vocat lunam margaritam multiplici
ratione: nam margaritae, ut dicit Albertus libro animalium, sunt de
genere ostreorum, et durae testae habitant in conchis, quae colorem
habent margaritarum.  Haec ostrea ad litus venientia concipiunt 
de rore coeli; et si ros sit lucidus matutinus et corpus ostrei 
bene defaecatum format margaritam bene rotundam, quae perfusa est 
albedine splendente, sicut est color clarae lunae.  Si autem ros 
sit vespertinus et tempus nubilum et corpus ostrei defectivum non 
purgatum concipit, et format turbidam margaritam; nec inventa est 
hactenus maioris ponderis dimidia uncia.  Margaritae vocantur 
uniones, quia ut plurimum invenitur una, et ad plus duae; 
margaritae deformantur fulmine vel grandine; margarita mollis est 
in aqua, deinde durescit in lapidem.  Ostrea per turmas 
egrediuntur ad rorem hauriendum; in aceto resolvuntur et 
mollescunt.  De margaritis adhuc dicetur in principio sequentis 
capituli.  

	|37-39.  S'io.~  Hic autor removet unam dubitationem 
tacitam, quia posset quis petere: quomodo tu intrasti corpus 
lunae, cum unum corpus solidum non possit intrare corpus solidum 
sine corruptione? respondet autor quod istud non potest intelligi 
in istis naturalibus; unde dicit: |S'io era corpo~, quasi dicat: 
nescio si eram ibi in coelo cum corpore, quod jam dixi me 
ignorare in praecedenti capitulo; sed si eram, |e qui non si 
concepe~, idest, hic inferius in mundo nostro non capitur hoc, 
scilicet, |come una dimensione patio altra~, idest, quomodo unum 
corpus sustinuit et permisit quod aliud corpus intraret ipsum 
sine laesione.  Ad quod sciendum quod omne corpus habet in se 
triplicem dimensionem, scilicet, mensuram longitudinis, 
latitudinis, et altitudinis sive profunditatis.  Modo corpus non 
potest intrare aliud corpus sine corruptione illius, sicut si 
figo clavum in lignum, palum in terram, vel digitum in pomum, 
oportet quod materia cedat ex parte rei recipientis; unde dicit: 
^ch'esser convien~, idest, quod pati oportet esse, |se corpo 
repe~, idest, subintrat, |in corpo.~  Et certe corpus istius 
hominis poterat dici spirituale, idest omnino subditum spiritui.  

	|40-42.  Accender.~  Nunc autor nos utiliter admonet, quod,
dimissa curiositate inquirendi ista subtilia occulta, potius
sequamur ipsum nunc, et intendamus cum eo ad acquirendum visionem
Dei qui solus mirabilia magna facit.  Et videtur breviter dicere,
cum hoc quod dictum est sit verum, et tamen non intelligatur vel 
concipiatur intellectu humano, plus deberet nos accendere 
appetitus videndi Christum, in quo fuerunt coniuntae duae 
naturae, humana et divina, utraque natura manente integra et 
tota, sicut nunc in coelo erat natura corporea humana juncta cum 
coelesti.  Dicit ergo: |Il disio~, idest, desiderium, |di veder 
quella essenzia~, scilicet, Christi, |in che~, idest, in qua, 
|nostra natura~, scilicet, humana, |e Dio s'un@io~, idest, et 
natura divina coniunctae fuerunt simul, de qua coniunctione et 
unione dicetur in fine huius operis capitulo ultimo.  

	|43-45.~  Et subdit quomodo in coelo videbitur clare
quicquid credimus per fidem hic, cum per argumenta naturalia
probari non possit; unde dicit: ^ci@o che si tien per fede~,
scilicet, christianam, vel, ^ci@o che tenem~, scilicet, nos
christiani, |si vedr@a l@i~, scilicet in paradiso, |non dimostrato~,
idest, non per viam probationis demonstrativae; nam aliquae
probationes sunt per se bene notae sine aliqua demonstratione
secundum Aristotelem libro posteriorum, sicut ista: ^omne totum est
maius sua parte~; |ma fia per se noto~, sicut aliqua propositio
manifestissima; ideo dicit: |a guisa del ver primo~, idest, ad
modum alicuius propositionis principalissimae et verissimae, quae
appellatur maxima in aliqua scientia; et dicit: |che l'uom crede~,
scilicet, sine alia probatione, quasi dicat: sicut principia
scientiarum conceduntur et creduntur in mundo nostro tamquam per se
nota sine disputatione vel dubitatione; ita omnia quae sunt fidei,
quae scimus hic per solam credulitatem erunt nobis certissima et 
manifestissima in illo regno beatorum.  

	|46-48.~  Et concludit poeta qualiter juxta praeceptum
Beatricis egit gratias Deo de gratia sibi collata ab eo, dicens:
|io risposi~, illi Beatrici, |madonna~, quae es domina aliarum
scientiarum, |s@i divoto~, idest, ego Dantes tantum devotus et
supplex, |quanto posso pi@u essere~, non quantum volo vel debeo,
|ringrazio Lui~, scilicet, Deo, |lo quale m'ha rimoto dal mortal
mondo~, supple, et traxit me ad immortalem per longam scalam
contemplationis. 

	|49-51.  Ma ditemi.~  Ista est tertia pars capituli
generalis, in qua poeta Dantes movet quaestionem de signis
apparentibus in corpore lunae.  Unde petit: |Ma ditemi~, ex quo
Deus gratia sua perduxit me ad lunam, dicite mihi: |che son li
segni bui~, idest, nebulosa vel minus lucida, |di questo corpo~,
scilicet, lunae, |che fann'altrui~, scilicet, vulgares ignaros,
|favoleggiar laggiuso in terra~, in illo mundo mortali, |di Cain?~
quia scilicet vulgus in terra dicit fabulose quod Cain est positus
in luna, qui vadit sacrificatum cum spinis.  

	|52-57.~  Et subdit responsionem Beatricis, quae primo
arguit errorem hominum; et dicit breviter, quod non debet plus
mirari si judicium hominum est insufficiens et fallibile, ubi
sensus nihil operatur ad cognitionem rei, cum omnis nostra cognitio
fiat a sensu.  Dicit ergo: |ella sorrise alquanto~, quasi volens
dicere tacite, non solum vulgares errant fabulando de eo quod nunc
petis, sed etiam magni sapientes philosophando de hoc errant: |e
poi mi disse: li strali d'ammirazion~, idest, sagiptae vel stimuli,
|certo non ti devrian punger~, idest turbare vel molestare animum
tuum, |omai~, idest, deinceps, |poi dietro ai sensi~, idest, ultra
sensus, |se la opinion dei mortali~, idest, hominum in terris,
|erra~, idest, fallitur, |dove chiave di senso non disserra~,
idest, in re dubia qualis est ista, quae non potest demonstrari per
sensum, quasi dicat, ubi non potest haberi cognitio de re mediante
sensu, sicut est in praesenti proposito, quia visus vel alius
sensus noster non attingit ad videndam vel cognoscendam rationem
istorum signorum, quae apparent in luna; unde addit: |vedi che la
ragion ha corte le ali~, idest, non potest volare ad cognitionem
huius rei sine sensu; ideo est insufficiens sicut statim conabitur 
probare.  

	|58-60.  Ma dimmi.~  Hic Beatrix volens impugnare opinionem
quae communiter habetur in terris apud magnos naturales, primo 
petit ab autore de opinione sua, dicens: |Ma dimmi quel che tu 
da te ne pensi~, quasi dicat: bene scio quod tu sentis cum aliis 
philosophis, unde continuo sequitur responsio autoris dicentis: 
|et io~, supple, respondi, credens dicere verum quod hoc 
procedebat a raro et denso; unde dicit: |credo che i corpi rari e 
densi~, idest, raritas et densitas in corpore lunae, |fanno ci@o 
che n'appare~, scilicet, nobis hominibus existentibus in terra, 
|diverso qua su~, scilicet, in coelo, ita quod raritas in 
corpore lunae facit umbrositatem, spissitas vero luciditatem.  Et 
ad huius literae evidentiam est advertendum, quod multae fuerunt 
opiniones de ista macula lunae.  Aliqui enim dixerunt quod illa 
umbra procedit ab extrinseco, puta ab umbra terrae vel vapore 
elevato ab aqua: hoc autem esse falsum et frivolum convincitur, 
quia macula in luna est semper uniformis et eiusdem figurae.  
Ideo autor adducit hic opinionem veram, licet conetur postea 
ipsam reprobare.  Nam magni philosophi tenent quod hoc procedat a 
raritate et densitate.  Macula ergo huiusmodi provenit secundum 
diversitatem partium lunae, secundum densitatem maiorem et 
minorem, quia in parte densa multiplicantur radii solares 
superficialiter, et per consequens illa pars est lucida et clara; 
in parte vero rara non multiplicantur radii, quia penetrant 
intra, et ideo non bene lucent.  Et simile de alabastro; nam pars 
quae est bene densa et non transparens est valde alba, et illa 
quae est transparens ad modum vitri est obscura, tendens ad 
nigredinem.  Et si quaeratur quare luna est ita difformis in 
partibus suis, dicendum, quod hoc est de natura sui, ut infra 
dicetur.  

	|61-63.  Et ella.~  Nunc autor intendit reprobare dictam 
opinionem tamquam non veram: et primo ostendit quomodo Beatrix 
fecerit eum attentum ad argumenta quae factura est; unde dicit: 
|Et ella~, scilicet, Beatrix, dixit: |certo vedrai il creder 
tuo~, idest, opinionem quam credis veram, |assai sommerso nel 
falso~, idest, esse satis falsum, |se bene ascolti~, idest, notas 
in mente, |l'argomentar ch'io gli far avverso~, idest, 
argumenta, quae ego faciam contra dictam opinionem.  

	|64-69.~  Hoc dicto, facit primum argumentum contra, et
arguit sic: si rarum et densum esset causa claritatis et
obscuritatis in luna, sicut tu opinaris, una virtus et operatio
esset in omnibus stellis, quae similiter illuminantur a sole, quia
de similibus est idem judicium; et si eadem esset causa sive
principium formale, sequeretur, omnes stellae essent eiusdem
virtutis sive effectus, quod est falsum, quia habent diversas
virtutes et effectus; lucidae inter se, tenebrosae inter se; nam
aliquae sunt calidae, aliquae frigidae, aliquae temperatae, ut
patet per Albumasar, Ptolomaeum et Altabicium; et per consequens
debent habere diversas causas sive principia formalia, quae essent
modo destructa praeter unum, scilicet rarum et densum.  Nunc vide 
literam.  Dicit autor: |L'ottava spera~, scilicet, firmamentum, 
|vi dimostra molti lumi~, idest, stellas fixas, quae similiter 
recipiunt lumen a sole, sicut luna, |i quali~; scilicet, lumina, 
si posson notare di diversi volti~, idest, diversarum formarum 
et figurarum, |e nel quale~, idest, in qualitate, quia aliquae 
sunt nebulosae, aliquae lucidae, |e nel quanto~, idest, in 
quantitate, quia aliquae sunt maiores, aliquae minores: ergo, |se 
raro e denso~, quae sunt una causa, |facesser ci@o~, idest, hanc 
diversitatem stellarum, |tanto~, idest, solummodo, |una sola 
virt@u~, idest, idem effectus, |sarebbe in tutte~, scilicet, 
stellis, quia unius causae unus est effectus; hoc est quod omnes 
lucidae essent eiusdem naturae, et nebulosae alterius naturae; 
virtus dico, |pi@u e men distributa~, hoc est in stellis 
inaequalibus magis et minus secundum earum qualitatem et 
quantitatem, |et altrettanto~, idest, in stellis aequalibus 
aequaliter.  

	|70-72.~  Et probat quod diversae sunt naturae in stellis, 
quia in mundo sunt diversi effectus, quos oportet provenire a 
diversis causis, quae sunt principia formalia rerum quas 
producunt; et nos videmus in mundo esse diversos effectus qui non 
sequerentur a raro et denso, quia facerent solum duos; et sic 
sequeretur quod omnia principia formalia essent nulla praeter 
unum, scilicet rarum et densum.  Dicit ergo: |virt@u diverse 
convegnon esser frutti~, idest, effectus, |di principii 
formali~, idest, de principiis diversis causarum formalium, |e 
quei~, scilicet, principia, |seguiterieno distrutti a tua 
ragion~, idest, secundum rationem quam fecisti de raro et denso, 
|fuor ch'uno~, idest, praeter unum principium, scilicet rarum et 
densum.  Nec dicas quod autor hic loquatur de Deo, sicut multi 
ignoranter dixerunt, quia de Deo diceret verum autor, sicut infra 
patebit in solutione quaestionis.  Sed hic nota quod ratio quam 
facit hic autor, non videtur procedere quia non est simile de 
aliis stellis et luna, quia omnes stellae illuminantur a sole 
secundum totum praeter lunam: est enim una pars lunae aliquanto 
rarior altera; unde est hic altius repetendum, quod omnes stellae 
recipiunt lumen a sole, sed tamen in receptione luminis est 
differentia secundum diversitatem nobilitatis naturae.  Quaedam 
enim sunt purissimae et nobilissimae dyaphanitatis, ita quod 
lumen statim penetrat totum corpus stellae, et totum corpus fit 
lucidum puro lumine tam ex parte quae nos respicit, quam ex parte 
versa ad solem; et lumen talium stellarum non declinat in aliquo 
a candore, sicut patet in Jove et aliquibus aliis.  Quaedam autem 
licet statim penetrentur lumine, tamen, quia corpus earum non est 
ita nobile, lumen declinat ad ruborem, sicut est manifestum in 
Marte.  In quibusdam autem lumen declinat ad obscuritatem sicut 
in Saturno: in quibusdam ad colorem lacteum, sicut in Gallasia: 
et in quibusdam ad pallorem sicut in Venere; sed tamen in omnibus 
istis est tanta pervietas quod statim in receptione luminis totum 
corpus stellae illuminatur secundum totam superficiem, 
profunditatem et altitudinem ex omni parte.  Luna autem licet sit 
corpus quintae essentiae, est tamen terrestris naturae, idest, 
non ita purum, ideo non est in toto pervia, sed lumen receptum 
diffunditur parum in interiora eius, et non penetrat; ideo 
aliquando apparet ut novacula, et cum est coniuncta soli, 
superficies quae nos respicit est tota obscura, et macula quae 
videtur in ea etiam quando est plena ostendit naturam eius non 
esse omnino puram et tersam: ideo corpus lunae cum sit tenebrosum 
de se potest obsistere ne videamus radios solis.  

	|73-84.  Ancor.~  Hic Beatrix cassata et improbata dicta
opinione per unum argumentum, improbat ipsam per aliud ostendens
quod illa raritas non est in corpore lunari.  Et arguit a
sufficienti divisione, sic dicens: de duobus alterum est, aut illa
pars quae est rara in luna est totaliter rara ab una parte ad
aliam, aut solum penetrat usque ad certum terminum eius.  Dicit
ergo proponens istam divisionem sic: |Ancor~, idest, praeterea, |se
raro fosse cagion di quel bruno~, idest, illius maculae, |che tu
dimandi~, idest, de qua tu petis scire rationem, |O questo
pianeta~, scilicet luna, |fora s@i digiuno~, idest, esset ita
vacuus, |di sua materia~, idest, esset omnino rarus in parte
raritatis, |o questo~, scilicet planeta, |cangierebbe carte~,
idest, mutaret figuram, |nel suo volume~, idest, esset rarum
quantum ad partem sui, et densum quantum ad aliam partem; |cos@i
come lo grasso e 'l magro comparte un corpo~, alicuius animalis,
quia in una carne pars pinguis est densa, et pars macra est rara,
quia caro est spongiosa, aperta, porosa et axungia densa.  Et facta
divisione destruit primam partem eius tanquam falsam: et dicit,
quod si illa pars esset totaliter rara sequeretur istud inauditum,
quod radii solares quando fit eclipsis solis transirent per illud 
rarum et pervenirent ad nos hic inferius.  Dicit ergo: |se 'l 
primo fosse, fora manifesto nell'eclissi del sol~; nam obscuratio
solis fit per interpositionem lunae inter nos et solem; unde dicit,
|per trasparer lo lume~, scilicet, ipsius solis, |come ingesto~,
idest, tanquam immissum, |in altro raro~, scilicet, lunae, sicut
lumen penetrat per pannum rarum.  Et concludit quoad primam partem,
et promittit se impugnaturum alteram partem divisionis, dicens:
|questo non @e~, scilicet, quod lumen solis non penetret per rarum
lunae ad nos, quia hoc videremus ad sensum quando fit eclipsis
solis; et ideo, |lo tuo parere~, idest, tua opinio, |fia
falsificato s'egli avvien ch'io cassi l'altro~, idest, si contingat
me improbare alteram partem divisionis, scilicet, quod rarum non
pertingit nisi usque ad certum terminum lunae.  

	|85-90.  Se.~  Hic Beatrix conatur destruere secundam
partem divisionis juxta promissum, dicens, quod si rarum in luna
pertingit solum usque ad partem densam, tunc radii solis
refrangentur et multiplicabuntur ibi, et per consequens etiam 
pars rara lunae videbitur luminosa, licet non in totum, et non 
videbitur nubilosa.  Dicit ergo: |s'egli che questo raro non 
trapassi~, tunc, |conviene esser un termine~, idest, una pars 
densa, |da onde~, idest, a quo termino densitatis, |non lassi pi@u 
passar lo suo contrario~, scilicet, rarum; |et indi~, idest, in 
illo termino denso, |l'altrui raggio~, scilicet solis, |si 
rifonde~, idest, reflectitur ibi, et per consequens luceret in 
ipso raro in superficie.  Et declarat hoc per simile in speculo, 
dicens: |cos@i come color torna per vetro~, scilicet, in 
speculo, |lo qual nasconde piombo diretro a se~: nam speculum fit 
ex plumbo et vitro applicito sibi cum una certa confectione.  Sed 
hic est bene notandum quod ista pars quam hic Beatrix improbare 
videtur est vera, scilicet, quod rarum est causa maculae, ut 
ostensum fuit supra.  Nam rarum non transit totam profunditatem 
lunae, imo solum pertingit usque ad centrum, et radii solis 
profundantur per tantum spatium intra corpus lunae: hinc est quod 
in superficie in parte rara non faciunt luciditatem, imo potius 
quamdam umbram; alii autem planetae quia remotiores sunt a nobis 
sunt puriores, et ideo per totam suam substantiam penetrantur a 
lumine solis a superficie in superficiem per centrum corporum 
suorum; unde in quacumque parte radius solis attingit eos statim 
implentur lumine.  Luna autem est minus pura et habet modicam 
raritatem, quae solum extenditur usque centrum.  

	|91-96  Or.~  Nunc Beatrix vult improbare instantiam sive
solutionem, quae posset fieri contra argumentum suum; quia poterat
dicere autor et vere, quod radius solis tantum profundatur intra
ipsum corpus lunae, quod propter nimiam elongationem et remotionem
apparet nebulosus in superficie lunae.  Tangit ergo Beatrix primo
istam instantiam, dicens: |Or dirai tu~, scilicet, contra rationem
meam, |che 'l raggio~, scilicet, solis reflexus, |si dimostra
tetro~, idest, obscurum, |quivi~, scilicet, in raro, |pi@u che in
altre parti~, scilicet densis, |per esser rifratto~, idest,
reflexus, |l@i pi@u a retro~, idest, magis a longe, quia juxta
centrum.  Et subdit se improbaturam istam instantiam per
experientiam veram, dicens: |esperienza, che suole esser fonte ai
rivi di vostre arti~, quia scilicet, experientia facit artem, sicut
fons rivum, |pu@o deliberarti~, idest, absolvere te, |di questa
instanzia~, scilicet, nunc facta, |se giammai la pruovi~, idest, si
velis uti ea pro declaratione tua.  

	|97-105.  Tre.~  Hic Beatrix facit demonstrationem suam, et
vult breviter dicere quod distantia loci, quamvis faciat diversam
apparentiam in quantitate, sicut maiorem vel minorem, non tamen in
qualitate, scilicet, quod per distantiam loci lux non potest
apparere umbra.  Et sic vult dicere quod radius solis refractus in
superficie corporis lunaris non esset diversus in claritate ab illo
radio qui sit refractus intra corpus lunae prope centrum.  Ad
probationem autem huius adducit probationem speculorum, in quibus
videbitur lumen eiusdem ignis, non obstante quod unum speculum sit
magis longe ab igne quam aliud.  Dicit ergo: |Tu prenderai tre
specchi, e rimuovi i due da te~, idest, pone a longe ante te, |d'un
modo~, idest, aequaliter, |e l'altro pi@u rimosso~, idest, et uno
alio tertio speculo magis a longe posito, |tr'ambo li primi~,
idest, inter illa duo specula prima, |ritrovi gli occhi tuoi:
rivolto ad essi~, scilicet, ad illa tria specula praedicta; deinde,
|fa' che un lume~, sicut radius solis vel ignis, |ti stea dopo 'l
dosso~, a tergo tuo, |che~, idest, quod lumen, |accenda~, idest, 
illuminet, |i tre specchi~, et fac quod illud lumen, |ripercosso~,
scilicet, per reflexionem, |ritorni a te da tutti~, idest, ab
omnibus tribus speculis praedictis, |bench@e~, idest, quamvis, |la
vista~, idest, visio tua, |pi@u lontana~, idest, quae respicit
speculum magis a longe positum, |non si stenda tanto nel quanto~,
idest, non videat tantum de quantitate luminis, |l@i vedrai come
convien ch'egualmente risplenda~, scilicet, quodlibet trium
speculorum praedictorum.  Et nota hic quod istud exemplum autoris
judicio meo non convincit, imo non facit ad propositum, quia non
est simile de speculo et corpore lunae; nam speculum non recipit
lumen nisi in superficie dyaphanali politi quod extentum est et
terminatum; unde quia speculum habet lumen a tergo radii non
possunt penetrare, imo statim multiplicantur in superficie eius;
sed in corpore lunae est secus quia radii profanduntur usque ad
centrum. 

	|106-111.  Or come ai colpi.~  Ista est quarta et ultima
pars generalis, in qua Beatrix destructa et cassata opinione suo
modo, quae tamen reputatur vera a magnis sapientibus, intendit
adducere veram rationem huius maculae: et primo reddit autorem
attentum offerens se ostensuram veritatem rei per comparationem
claram; et dicit breviter, quod sicut sol radiis suis resolvit
nivem, ita quod aqua remanet nudata omni qualitate prima, ita ipsa 
rationibus suis excussa nube de mente autoris inducet lucem veram 
et claram.  Construe sic literam: |Or voglio informar te 
nell'intelletto rimaso~, scilicet, ab errore dictae opinionis, 
|di luce s@i vivace~, idest, veritate tam efficaci, |che ti 
tremoler@a~, scilicet; ad instar solis, quasi dicat, lucebit et 
splendebit, |nel suo aspetto~, idest, inspectione et 
consideratione illius lucis, sive veritatis, |cos@i come 'l 
subietto della neve~, idest, aqua, |riman nudo~, idest, 
spoliatum et privatum, |e dal colore e dal freddo primai~, idest, 
primis.  Hoc videtur dicere quia nix generatur ex vapore humido, 
et aliqualiter calido attracto a sole, quae tamen est in se 
frigida, postea calefacta a sole resolvitur in aquam, et sic 
spoliatur qualitatibus primis.  Et sic patet quantum comparatio 
sit propria ad propositum: sermo enim theologiae recte 
assimilatur radio solis; unde in principio capituli sequentis 
vocat Beatricem solem; aqua vero susceptibilis novae qualitatis 
bene similatur menti autoris.  

	|112-114.  Dentro.~  Hic Beatrix vult ostendere promissam
veritatem, et describit ordinem sperarum, et virtutem
intelligentiarum moventium eas.  Et quia tota litera usque in finem
videtur fortis, ideo nota, lector, quod sicut ostensum fuit supra
realiter et vere secundum opinionem excellentiorum, nubes in
corpore lunae est a raro et denso; tamen poeta noster vel ad
excusationem aliorum vel ad ostentationem sui superinduxit novam
opinionem: et videtur habere istam opinionem, quod luna habeat in
se ex sui natura a primo datore et motore istam maculam nubilosam,
quia est vicina terrae, et habet maxime movere ista inferiora et
alterare de claro in obscurum et e converso.  Et videtur dicere
sententialiter in longo discursu, quod primum coelum est in
coelestibus sicut cor in membris, et virtus primae causae est in
coelestibus sicut virtus cordis in corporibus: et sicut quaelibet
membra habent proprias virtutes in sitibus membrorum sibi
determinatas, ita quodlibet coelum et quaelibet stella in sitibus
suis habent proprias virtutes; et sicut tota multitudo refertur ad
unum primum membrum compositum ex motore et mobili in animalibus,
quod est cor, ita in coelestibus tota multitudo refertur ad unum
quod est coelum primum compositum ex motore et mobili.  Nunc ad
literam dicit Beatrix incipiens a primo coelo: |Un corpo~,
scilicet, primum mobile sive spera nona, |nella cui virtute
l'esser~, idest, vita, essentia, |di tutto suo contento~, idest,
omnium sperarum inferiorum quae sub eo continentur, |giace~, idest,
consistit, |si gira~, idest, volvitur, |dentro dal ciel della
divina pace~, idest, intra coelum empyreum quietum quod omnes alios
comprehendit.  Et non vult aliud dicere, nisi quod in coelo nono 
virtualiter est causa omnium effectuum qui sunt infra ipsum, et 
ab ipso procedit esse omnium stellarum, quae secundum naturam 
suam recipientes desuper ostendunt se plus et minus lucidas. 

	|115-117.  Lo ciel.~  Hic describit octavam speram, quae
virtutem receptam a nona distribuit in suas stellas et speras
inferiores; unde nota primo quod primum mobile in opere naturae est
tamquam dominus habens totam autoritatem et amplissimam potestatem:
firmamentum est sicut vicarius generalis in regno qui distribuit et
confert diversa officia diversis magistratibus; sperae planetarum
sunt diversi officiales, quia Saturnus disponit consilia, Mars
bella.  Dicit ergo: |Lo ciel seguente~, idest, firmamentum
immediate proximum illi, |c'ha tante vedute~, idest, tam diversas
stellas fixas, quae dant nobis diversas influentias, |parte~,
idest, dividit, |quell'esser per diverse essenze~, idest, per
speras planetarum et per stellas suas tamquam per diversa membra,
|da lui distinte e da lui contenute~, ut dictum est.  Et hic nota 
quod Aristoteles posuit tantum octo coelos, scilicet septem 
speras planetarum et octavum firmamentum; et dicit primo coeli, 
quod primus orbis est principium et causa omnis vitae.  

	|118-123.  Gli altri.~  Hic Beatrix describit septem orbes
contentos sub illo octavo, dicens: |Gli altri gironi~, idest,
sperae planetarum quas appellat gyrones, quia circulariter
gyrantur, |dispongono~, idest, disponunt, |le distinzion che hanno
dentro da s@e~, idest, diversas proprietates eorum, quia Saturnus
est frigidus et siccus, Juppiter calidus et humidus et ita de
aliis, |a lor fini e lor semenze~, idest, ad certum finem et certam
operationem; nam planetae seminant hic inferius varios fructus
semper et effectus, |per varie differenze~, idest, differenter et
diversimode; ideo subdit: |questi organi del mondo~, idest, sperae
planetarum tamquam naturalia instrumenta suorum motorum, |cos@i
vanno, come tu vedi omai, di grado in grado~, secundum ordinem
astrologorum, quem autor sequitur: Plato tamen et Aristoteles
posuerunt solem immediate supra lunam, |che prendono di su~,
scilicet, a nona spera, mediante octava, |e fanno di sotto~, idest,
operantur in mundo influentias suas in istis alterabilibus. 

	|124-126.  Riguarda.~  Hic Beatrix praetacto ordine
sperarum, describit ordinem intelligentiarum, quia quot sunt
intelligentiae, tot sunt orbes.  Et primo reddit auditorem attentum
ad dicenda, commendans ordinem datum, et dicens: |Riguarda bene a
me s@i com'io vado~, idest, qualiter gradatim et strictim procedo,
|al ver che tu desiri~, idest, ad investigandam veritatem quam
scire desideras.  

	|127-129.~  Et subdit quod ita intelligentia operatur
virtutem mediante organo coeli sicut faber artem mediante malleo
instrumento suo; unde dicit: |lo moto e la virt@u de' santi giri~,
idest, coelorum praedictorum, |convien che spiri~, idest manet et
procedat, |da' beati motori~, idest, ab intelligentiis angelicis,
|come l'arte~, supple, spirat, |del fabro nel martello~.  

	|130-138.  E'l ciel.~  Hic Beatrix in speciali describit
intelligentiam moventem coelum stellarum et eius virtutem, dicens:
|E 'l ciel~, idest, firmamentum, |cui tanti lumi~, idest, stellae
luminosae, |fanno bello~, quia sidera sunt pulcerrima ornamenta
coeli, |prende l'image~, idest, imaginem, scilicet, impressionem et
virtutem, |e fassene suggello~, quia more sigilli imprimit in
inferiora, |dalla mente profonda~, idest, intelligentia movente,
|che volve lui~, idest, movet.  Et declarat quod dixit per nobilem
et propriam comparationem, dicens, quod talis intelligentia
operatur in orbe sicut anima in corpore; et quia sententia clara
est, ideo ordina solum literam sic: |e la intelligenza~, scilicet,
motor istius octavae sperae, |girando s@e sopra sua unitate~, idest,
supra speram, in qua unita est, vel supra se unam, quia se in se 
regyrat, |spiega sua bontate~, idest, explicat suam virtutem, 
|moltiplicata per le stelle~, idest, per speras et stellas, quae 
sunt organa sua, |cos@i come l'alma~, idest, anima rationalis, |si 
risolve a diverse potenzie~, sicut visui, auditui etc., |dentro a 
vostra polve~, idest, carnem, |per membra differenti.~  Et hic 
nota bene quod multiplicitas organorum causatur in animalibus a 
multiplicitate potestatum animae: unde nisi anima esset motor 
compositus ex multis virtutibus et potestatibus naturalibus, non 
esset diversitas partium corporis in forma et figura: ideo 
unicuique potestati suum proprium respondet organum, sicut bene 
dictum est de oculo in capitulo primo praecedenti.  Et dicit: |e 
conformate~, sicut videmus manifeste in manu, quae est organum, 
cui natura dedit multos et diversos digitos, ut faceret multas 
operationes secundum diversas conceptiones intellectus; imo 
natura in occultis mirabiliter hoc facit, quia membrum virile in 
homine optime conformatur et correspondet matrici mulieris in 
generatione.  Totam machinam corporis humani pulcre describit 
Tullius secundo de natura Deorum.  

	|139-144.  Virt@u.~  Hic Beatrix tangit breviter et colligit
virtutes intelligentiarum, sperarum, planetarum, dicens: |Virt@u 
diversa~, scilicet, aliorum septem motorum, |fa diversa lega~,
idest, colligationem et operationem, |col prezioso corpo~,
scilicet, cum planeta suo, |ch'ella avviva~, idest, quod corpus
ipsa virtus vivificat; et videtur loqui secundum opinionem
Platonis, qui voluit quod astra essent animata, vel respexit solum
ad similitudinem quam fecerat de anima; unde adducit aliam
comparationem de anima, dicens: |nel quale~, scilicet corpore, |si
lega~, idest, ligatur, |s@i come vita in voi~, idest, sicut anima in
vobis hominibus ligatur cum corpore; unde subdit: |la virt@u mista~,
idest, virtus motoris juncta cum planeta suo, |luce per lo corpo~,
sicut lunae vel alterius planetae: et hoc refert ad primam causam,
dicens: |per la natura lieta onde deriva~, idest, propter naturam
naturantem quae Deus est, qui est primus motor.  

	|145-148.  Da essa.~  Hic ultimo Beatrix concludit
principale propositum, dicens: |Ci@o che par differente da luce a
luce~, idest, quicquid facit differentiam et diversitatem in
universo, |vien da essa~, scilicet, natura naturante, quae Deus
est, |non da denso e raro~, sicut tu opinabaris: densum est cuius
partes sunt propinquae, et earum quantitas est parva; e contrario
est in raro, quia rarum est cuius partes distant, quia in maiorem
quantitatem dilatantur; unde dicit: |essa~, scilicet, natura
naturans, |formal principio~; et hic nota quod principia formalia
sunt multiplicia: primum est prima virtus primi moventis; deinde
virtutes motorum coelestium et ipsorum coelorum motorum; deinde
sunt virtutes animales, sicut anima est forma corporis; deinde
virtutes corporales.  Unde dicit de ipsa prima virtute, |che
produce il turbo e 'l chiaro~, idest, turbidum et lucidum,
|conforme a sua bontate~, idest, conveniens suae virtuti: prima
enim virtus, quae est motoris primi qui est principium totius
universitatis, est virtus formalis, quae informat omnes alias; et
omnes formae quae fiunt in materia sunt quaedam imagines eius.  Et
hic ultimo nota quod Dantes non videtur concludere nisi quod macula
in luna procedit a primaria causa universali, tamen non assignat
aliquam causam particularem quae est a raro et denso.  Aliqui tamen
dicunt quod est a forma specifica, sicut videmus aliquando quod 
in aliquo lapide apparet certa umbra. 
