	|SUMMARIUM.~  CANTUS VIGESIMUS SEPTIMUS, ^in quo
introducit sanctum Petrum loquentem contra pastores ecclesiae; et
descriptio nonae sperae.~

	|Proemio.~  ^AL padre, al figlio, allo spirito santo.~ 
Postquam in superioribus tribus capitulis autor noster introduxit
tres apostolos qui examinaverunt ipsum de triplici virtute
theologica; nunc consequenter in isto XXVII capitulo introducit
primum apostolum Petrum, qui invehit contra successores eius, et
ostendit quomodo ipse autor respiciens terram raptus fuerit de
octava spera ad primum mobile.  Et praesens capitulum potest
breviter dividi in quatuor partes generales; in quarum prima
autor describit invectivam Petri praedictam contra praelatos.  In
secunda describit ascensionem totius exercitus triumphalis ad
coelum empyreum, et reflexionem sui visus ad terram, ibi: ^S@i
come di vapori.~  In tertia ostendit quomodo intraverit cum
Beatrice in nonam speram, ibi: ^La mente innamorata.~  In quarta
et ultima exclamat contra cupiditatem mundanam, ibi: ^O
cupidigia.~  

	|1-6.~  Ad primum ergo dico quod autor describit
invectivam Petri contra successores suos; sed antequam hoc
faciat, continuans se ad praecedentia, ostendit quomodo illa tota
congregatio sanctorum coepit reddere laudem et gratiam Trinitati,
propter tractatum factum de triplici virtute, cum tanta dulcedine
cantus quod replebat totum animum eius.  Dicit ergo: |Tutto il
paradiso~, idest, tota illa turba beatorum, quae ostendebatur ibi
in illa octava spera in diversis ordinibus, |cominci@o~, supple,
canere, |gloria al padre, al figlio e allo spirito santo~; et
dicit: |s@i che il dolce canto m'inebriava~; ebriebatur siquidem
autor per visum tanto clarore, et per auditum tanto dulcore; unde
exprimit suam duplicem ebrietatem, dicens: |ci@o ch'io vedeva mi
sembrava un riso dell'universo~; hic enim erant aggregati in unum
omnes effectus sperarum, planetarum, scilicet, virtutes omnium
beatorum continentium hic; unde dicit: |perch@e mia ebbrezza
entrava per l'udire e per lo viso~, quia non eram capax tantae
claritatis et dulcedinis.  

	|7-9.  O gioia~!  Hic autor extollens illam beatitudinem
desideranter exclamat, dicens: |O gioia~! idest dico rem
pretiosam ad differentiam felicitatis mundanae quae vilis est, |o
ineffabile allegrezza~! idest, incomprehensibilis laetitia ad
differentiam mundanae, quae brevis est et parva; |o vita intera
d'amore e di pace~! idest, perfecta per omnes suas partes ad
differentiam vitae mortalis, quae est defectiva, diminuta, in
odio et bello; |o sicura ricchezza senza brama~! ad differentiam
mundanae opulentiae, quae est cum timore et indigentia, ut saepe
dictum est.  

	|10-12.  Dinanzi.~  Hic autor, praemisso festo beatorum,
introducit Petrum primum apostolorum, et describit eius
alterationem per unam nobilem comparationem.  Dicit ergo
continuans se ad praecedentia: |Le quattro face~, idest, quatuor
luminaria ardentia, scilicet Petrus, Jacobus, Johannes et Adam,
|stavano accese~, separatae ab aliis, |dinanzi agli occhi miei~,
scilicet, intellectualibus; et dicit: |e quella che pria venne~,
scilicet, Petrus, |incominci@o a farsi pi@u vivace~, idest, coepit
magis accendi.  

	|13-15.~  Et subdit eius erubescentiam per comparationem,
dicens: |e divenne tal nella sua sembianza~, idest, effectus est
tam rubescens in apparentia, |qual diverrebbe Giove, s'egli e
Marte fossero augelli e cambiassersi penne~; nam stella Jovis est
coloris argenti, et Martis coloris ignei.  Et hic nota quod est
comparatio propria ab apostolo ad Jovem, qui mutatur in Martem,
quia erubuit verecundia praelatorum narraturus turpitudines
eorum; vel quia ex benigno factus est iracundus, sicut Jupiter
facit benignos et Mars iracundos.  

	|16-21.  La provvidenza.~  Hic autor ponit orationem
Petri contra praelatos; et primo ostendit quomodo facto silentio
ex omni parte Petrus assignavit causam suae alterationis et
ruboris, dicens: |La provvidenza~, scilicet Dei, |che comparte
quivi vice et officio~, quia juste distribuit unicuique quid
convenit, cui convenit, et quando, |avea posto silenzio nel beato
coro da ogni parte~, quia scilicet quietaverat cantum illarum
animarum ubique, ut daret locum loquendi ipsi Petro, |quand'io
udi'~, scilicet Petrum dicere mihi: |non ti maravigliar se io mi
trascoloro~, idest, muto colorem de claro in turbulentum, quia
non sum solus; unde dicit: |ch@e vedrai tutti costoro~, idest,
omnes beatos istius curiae, |trascolorar, dicendo io~, idest, me
loquente de pastoribus vestrae inferioris curiae.  

	|22-27.  Quegli.~  Hic incipit Petrus suam invectivam,
dicens: |Quegli~, scilicet, Bonifacius VIII, |che usurpa il loco
mio in terra~, idest, iniuste tenet et occupat papatum; et
replicat in signum maioris indignationis, |il loco mio, il loco
mio~; et dicit: |che vaca nella presenza del Figliuol di Dio~,
scilicet, Christi, qui fuit primus papa, quantum ad veritatem hoc
dicit quia eius electio non fuit justa, sed dolosa, |ha fatto
cloaca del cimiterio mio~, idest, de Vaticano, ubi sepultum est
corpus Petri, idest, fecit receptaculum sordidum de ecclesia
sancta Dei; unde dicit: |del sangue e della puzza~, quia vir
sanguinum est, et gerit bellum cum christianis, et simoniam
committit, ex quibus litatur et fit sacrificium diabolo; unde
dicit: |onde il perverso~, qui perfide factus est rebellis
Factori suo, |che cadde di quass@u~, scilicet, de coelo in centrum
terrae, |si placa laggi@u~, idest, colitur ibi in terra.  

	|28-30.  Di quel.~  Hic autor describit alterationem et
transcolorationem coeli ad verba Petri, per unam comparationem
communem et claram; et dicit breviter, quod vidit totum illud
coelum fieri rubicundum, sicut nostrum apparet in oriente, vel
occasu solis.  Dicit ergo: |Vid'io~, sicut praedixerat mihi
Petrus, |allora tutto 'l ciel~, idest, totam illam curiam
coelestem, |cosperso~, idest, maculatum, |di quel colore~,
scilicet rubeo, |che nube dipinge per lo sole avverso~, quia ille
rubor causatur radiis solaribus reverberantibus in vapores, |da
sera e da mane~, quando scilicet sol occidit et oritur.  

	|31-36.  E come.~  Hic autor describit mutationem coloris
Beatricis per unam egregiam et pulcram comparationem.  Et
breviter dicit, quod Beatrix facta est rubea prae verecundia,
sicut pulcra et alba domina efficitur saepe rubea prae
verecundia.  Dicit ergo: |E Beatrice trasmut@o sembianza~,
scilicet, conspersa rubore, |cos@i come donna onesta che permane~,
idest, stat, |sicura di s@e~, idest, non curans sibi de se, quia
non est sibi conscia alicuius culpae; et dicit: |e pur si fane
timida ascoltando per l'altrui fallanza~, quia verecundatur de
alieno fallo, non de suo.  Et nota quomodo comparatio est
propriissima de Beatrice ad dominam pulcram et honestam: sicut
enim aliquando talis domina verecundatur non de suo defectu, sed
audiens narrari defectum alterius mulieris ab alio; ita nunc
Beatrix erubuit non de suo fallo, sed fallo pastoris, quo
audiverat narrari a Petro.  Et subdit obscurationem factam in
coelo per pulcerrimam comparationem quae omni christiano debet
esse nota, dicens: |e tal eclissi credo che in cielo fue~,
scilicet, solis et aliorum siderum, |quando pat@i la suprema
possanza~, idest, in passione Christi.  Et hic nota quod autor
merito fingit talem obscurationem, quia de rei veritate prava
vita praelatorum cedit ad verecundiam et foedationem fidei
catholicae, quia minus honoratur et appretiatur.  

	|37-39.  Poi.~  Hic autor revertitur ad narrationem
Petri, et ostendit mutationem vocis non minorem mutatione
coloris, dicens: |Poi le parole sue procedetter con voce tanto
transmutata da s@e~, scilicet, ab ipsa voce prima, quia vox eius
facta est rauca et acerba exclamatione, |che la sembianza~,
idest, color, |non si mut@o piue~, scilicet, quam vox. 

	|40-45.  Non fu.~  Hic ponit specialiter verba Petri, qui
primo deplorat quod ecclesia Dei murata sanguine suo et aliorum
sanctorum pontificum sit facta venalis more meretricio
prostituta, dicens: |La sposa di Cristo~, scilicet, ecclesia,
|non fu allevata~, idest, aucta ab initio, |del sangue mio, di
Lino~; hic fuit papa secundus etc., |di quel di Cleto~; hic fuit
papa tertius, |per esser usata ad acquisto d'oro~, sed ad vitam
aeternam acquirendam, et thesaurizandum in coelis; unde dicit:
|ma per acquisto d'esto viver lieto~; et subdit: |e Sisto, e Pio,
Calisto e Urbano~; omnes isti fuerunt papae hoc ordine mediante:
Sixtus enim fuit etc., et ita de aliis; |sparser lo sangue dopo
molto fleto~, quia prius multum fleverunt persequutionem
christianorum, et ultimo ipsi martyrio mactati sunt.  Sixtus
quidem etc.  

	|46-48.  Non fu.~  Hic Petrus conqueritur de partialitate
quam iniuste fovent pastores ecclesiae, dicens: |Non fu nostra
intenzion che parte del popolo cristiano~, quae dicitur guelpha,
|sedesse a destra mano de' nostri successori~, quasi dicat,
reciperet honorem vel favorem a praelatis; et e contra, |parte~,
scilicet, alia partialitas quae dicitur ghibellina, |dall'altra~,
supple, sederet a manu sinistra, idest reciperet odium et iram. 
Et hic vide, quod hodie omnis pars est facta infesta ecclesiae,
culpa malorum pastorum, quorum insatiata cupiditas avaritiam et
rapacitatem ubique exercebat, et potissime Florentia guelphissima
civitas omnis rebellionis fuit autor, et ultimo Bononia sequuta
est.  

	|49-54.  N@e che.~  Hic Petrus dolet quod pastores
aliquando faciunt iniusta bella, dicens: |N@e che le chiavi che mi
fur concesse~, idest, et non fuit nostra intentio quod claves
datae mihi ad aperiendum regnum coelorum, |divenisser segnaculo~,
idest, efficerentur armatura vel insignium, |in vessillo~, idest,
banderia vel signo; et dicit: |che combattesse contra i
battezzati.~  Et hic nota quod hoc totum intelligit autor de
pravis pastoribus, qui iniuste suscipiunt bella contra
christianos, sicut Bonifacius, qui tunc sedebat, fecit contra
Colonnenses; et Nichola de Ursinis, qui iniuste dedit operam quod
Sicilia rebellaret Carolo, quae tamen fuerat sibi concessa per
ecclesiam.  Unde non debes intelligere quod ecclesia non possit
juste arma tractare et bella gerere, quia contrarium est, ut
concedit Augustinus, Gregorius et multi; ideo autor excusatur,
quia ex caritate facit, ut alii sibi caveant a talibus; sed certe
in tantum sunt vitia familiaria hodie praelatis, quod non
erubescunt, sed rident cum ista narrantur de ipsis.  

	|55-57.  In vesta.~  Hic Petrus ampliat suam querelam, et
dicit, quod non solum istud accidit in pastore principali
ecclesiae, sed fere ubique reperiuntur tales.  Dicit ergo: |Lupi
rapaci~, scilicet, vorantes gregem Domini, |si veggion in vesta
di pastori~, idest, in habitu pastorali.  Et ex hoc convertit se
versus justitiam divinam, dicens: |o difesa di Dio perch@e pur
giaci~! quasi dicat: o vindicta Dei, cur tantum dormis? cur non
excitas iram tuam contra istos?  

	|58-60.  Del sangue.~  Hic Petrus praedicit duos pastores
futuros gallicos qui fuerunt summe rapaces, scilicet Johannem
XXII et Clementem IV; unde |Caorsini~, quia Johannes fuit de
Caturgio civitate Galliae, in qua sunt generaliter omnes
usurarii, sicut expositum est in Inferno: et in hoc notat eum
infamia cupiditatis avarae; iste enim vocavit suos ad summa
beneficia et ditavit; |e Guaschi~, quia Clemens IV fuit de
Vasconia, et in hoc notat eum infamia rapacitatis; nam Vascones
in partibus Galliae vulgariter dicuntur habere caudam lupinam
propter rapacitatem, juxta illud: ^Anglicus anguinam caudam fert,
Vasco lupinam.~  De isto Clemente dictum est in Inferno et alibi
saepe; |s'apparecchian di ber del sangue nostro~, idest, sorbere
et sugere de acquisitione facta laboriose cum sanguine ipsius
Petri, Lini, Cleti, Sixti, Pii, Calisti et Urbani et aliorum
multorum sanctorum pontificum, et etiam apostolorum et martyrum. 
Et ex hoc Petrus indignans prorumpit in unam exclamationem,
dicens: |O buon principio~, scilicet, sedis apostolicae, |a che
vil fine convien che tu caschi~! quasi dicat: ad vilissimum et
miserabilem, cum jam incideris in manus talium. 

	|61-63.  Ma l'alta.~  Hic Petrus facit suam deprecationem
ad Deum, ut cito mittat illum qui exterminaturus est avaritiam
praelatorum.  Et breviter rogat quod providentia divina quae
defendit Romam ab Hannibale et aliis barbaris mediante virtute et
potentia Scipionis, nunc defendat ecclesiam romanam ab istis
barbaris avaris mediante virtute principis romani futuri, de quo
diffuse dictum est primo capitulo Inferni; et hoc tacite replicat
hic autor.  Ad literam ergo dicit autor: |Ma l'alta provvidenza~,
scilicet, divina, |che difese la gloria del mondo~, idest,
maiestatem, vel culmen imperii, |a Roma~, scilicet, contra
Hannibalem et suos, |com Scipio~, idest, prudentia et probitate
magni Scipionis Africani, qui providentia sua retraxit Hannibalem
de possessione Italiae, et feliciter illum debellavit in Africa,
sicut scriptum est Inferni capitulo {31.115-117}; unde Augustinus
de Civitate Dei, Scipio ille etc., |soccorr@a tosto~, scilicet,
mittendo veltrum, et dicit: |s@i com'io concipio~, idest,
comprehendo, ex dispositione coeli, ut autor expresse dicit
Purgatorii finali capitulo, ubi dicit: |ch'io veggio~ etc.  

	|64-66.  E tu.~  Hic Petrus reflectit sermonem suum ad
autorem, et imponit sibi quod referat in terra quae vidit in
coelo de pastoribus ecclesiae, dicens: |E tu figliuol, che
tornerai ancor gi@u~, scilicet, ad mortalem mundum, |per lo mortal
pondo~, idest, propter corpus corruptibile, |apri la bocca, e non
asconder quel ch'io non ascondo~, quasi dicat: et propala ibi in
terra id quod manifesto hic in coelo.

	|67-72.  S@i come.~  Ista est secunda pars generalis, in
qua autor describit ascensionem illius exercitus triumphalis ad
coelum supremum, et reflexionem sui visus ad terram.  Et primo
describit recessum illorum beatorum per unam comparationem a
contrario; et breviter vult dicere, quod sicut tempore hyemali
quando ningit vellera nivis cadunt deorsum; ita a simili ipsi
beati ascendebant sursum.  Construe sic literam, et expone:
|Vid'io l'etere~, idest, regionem aetheream coeli, |farsi cos@i
adorno, e fioccare in su~, idest, et emittere spiritus tamquam
vellera nivis sursum; unde dicit: |di vapori trionfanti~ idest,
illorum spirituum triumphalium; et dicit: |ch'avean fatto
soggiorno con noi quivi~, idest, qui remanserant, et moram
traxerant nobiscum ibi in octava spera, quando Christus et Maria
recesserant.  Et hoc vidi: |s@i come l'aer nostro fiocca in
giuso~, scilicet, versus terram, |di vapori gelati~, idest, ex
vaporibus aqueis congelatis in media regione aeris et conversis
in nivem, sicut tangitur Purgatorii capitulo {30.85-88}; et hoc
facit: |quando il corno della capra del cielo si tocca col sole~,
quod est dicere, quando sol est in capricorno, sicut a medietate
mensis decembris usque ad medietatem mensis januarii, secundum
vulgus.  Et hic nota quod comparatio ista est satis propria ad
exprimendum ascensum istorum, quia sicut vapores albi et leves
descendunt deorsum lente et plane in multitudine copiosa; ita
isti spiritus puri et leves ascendebant sursum honeste et modeste
in turba numerosa.  

	|73-75.  Lo viso.~  Hic autor ostendit quomodo sequutus
fuit illos cum oculo usquequo distantia localis removit eos ab
eius conspectu; unde dicit: |Lo viso mio seguiva i suoi
sembianti~, idest, actus illorum recedentium; et dicit: |e
seguio, finch@e 'l mezzo~, scilicet, spatium, |gli tolse il
trapassar del pi@u avanti~, idest, abstulit ipsi visui meo posse
transire ulterius sequendo eos, |per lo molto~, idest, propter
magnam distantiam.  

	|76-78.  Onde.~  Hic autor ostendit quomodo Beatrix
persuaserit sibi ut reflecteret suum visum deorsum, dicens: |Onde
la donna~, scilicet, Beatrix, |che mi vide asciolto
dell'attendere in su~, quia scilicet visus meus non poterat
amplius videre illos tendentes sursum, tantum erant remoti, |mi
disse: adima il viso~, idest, inclina deorsum, quia satis
respexisti sursum, |e guarda come tu se' volto~, quia coelum
continuo volvitur.  

	|79-84.  Dall'ora.~  Hic autor ostendit quomodo viderit
se revolutum cum coelo, dicens: |Io vidi mosso me per tutto
l'arco~, idest, quartam partem circuli; et dicit: |che~, idest,
quem arcum, |fa il primo clima dal mezzo al fine~, idest, a
meridie usque ad occidentem, ita quod elapserant sex horae diei,
|dall'ora ch'io avea guardato~, scilicet, deorsum, |prima~,
scilicet, cum primum fui in ipsa spera octava, et respexi prima
vice in signo geminorum, sicut est scriptum supra capitulo XXII
{v. 133} huius Paradisi, ubi dixit: ^col viso ritornai~ etc.  Et
hic nota quod astrologi distinguunt septem climata etc.  Et nota
quod autor non vult aliud dicere sententialiter in effectu, nisi
quod videbat totum illud spatium terrae, quod est ubi dies est
maior tredecim horis, usquequo est duodecim horarum et quarta
pars unius; et ideo subdit: |s@i che io vedea di l@a da Gade~, ubi
sunt columnae Herculis, idest, ultra hemisperium occidentale, |il
folle varco di Ulisse~, quod ipse autor finxit Inferni capitulo
XXVI; et dicit: |e di qua presso~, supple videbam, |il lito~,
sydoniae regionis, quod est in Syria, ubi Jupiter rapuit Europam
virginem; unde dicit: |nel qual~, scilicet, litore sydonio,
|Europa si fece dolce carco~, scilicet, Jovis, qui asportavit eam
onus leve et suave sibi.  Ad cuius intelligentiam est sciendum,
quod, sicut fingit Ovidius libro Metamorphoseos, Agenor fuit rex
phoeniciae regionis, cuius filia fuit Europa etc., tandem
mandavit tribus filiis, ut quaererent eam etc.  Veritas est quod
Jupiter rex Cretae rapuit Europam, cum navi habente signum tauri,
vel ascendente tauro etc.  Et tu hic obiicies: qualia sunt ista
ridiculosa, ne dicam obscena, quae poetae scripserunt, fingentes
flagitia deorum, adulteria, furta, et caetera turpia? respondebo
tibi, quod negari non potest, quin poetae finxerunt multa vana et
inhonesta, sed tamen ex hoc poetria nobilissima non culpanda;
culpandi potius sunt poetae in talibus.  Homines enim fuerunt, et
non solum homines sed pagani: sic magnos theologos, magnos
haereticos vidimus et magnos morales cum pessimis moribus.  Sicut
enim ista consequentia non valet; Origenes magnus theologus fuit
magnus haereticus, ergo theologia mala scientia est; ita non
valet ista: Valerius Martialis poeta dicit multa spurcissima et
obscena; ergo poetria pessima scientia est; culpa est non artium,
sed artium male utentium.  Ex hoc non derogabit Valerius
Martialis Marciano Capellae, et ita de aliis.  

	|85-87.  E pi@u.~  Hic autor ostendit quare non poterat
videre plus de situ terrae, dicens: |il sito di questa aiuola~,
idest, terrae, quam autor vocat areolam, idest, parvam aream
sicut scriptum est supra capitulo {^Par.~ 22.151}, ubi dixit:
^l'aiuola che ci fa tanto superbi~ etc. |mi fora pi@u discoperto~,
scilicet, versus orientem, sed sol impediebat quia recesserat uno
signo et plus, scilicet a me, vel ab oriente; unde dicit: |ma il
sol procedea sotto i miei piedi partito un segno e pi@u~, quia sol
de mane erat in ariete et ipse in signo geminorum: et loquitur de
residuo orientis quod habebat discurrere.

	|88-90.  La mente innamorata.~  Ista est tertia pars
generalis, in qua autor describit suum ascensum ad speram nonam;
et primo describit suam affectionem erga Beatricem, dicens: |La
mente~, scilicet mea, |innamorata~, scilicet, de Beatrice; unde
dicit: |che donnea~, idest, dominatur, |con la mia donna sempre,
ardea pi@u che mai~, idest, ardentius desiderabat, |di ridur gli
occhi ad essa~; solet enim autor convertere visum ad Beatricem
quando vult ingredi novam materiam; ideo dicit, quod nunc optabat
plus quam unquam optaverit, hucusque intelligas, quia continuo
crescit eius amor et desiderium, donec pervenerit ad finem
omnium, in quo omnia desideria quietantur.  

	|91-96.  E se natura.~  Hic autor ostendit qualem viderit
ipsam Beatricem, et describit eius excellentissimam pulcritudinem
per comparationem pulcritudinis formarum pulcerrimarum naturalium
et artificialium, dicens comparatione non esse dignam.  Dicit
ergo: |E se natura o arte fe pasture~, idest, pulcritudines, |in
carne umana~, sicut in muliere vivente, |o nelle sue pitture~,
sicut in muliere picta vel sculpta; et dicit: |da pigliar occhi
per aver la mente~, quia amor transit per oculos ad animam; unde
Salomon: mulier autem viri pretiosam animam capit.  Et nota quod
autor bene facit comparationem primo de forma naturali, secundo
artificiali, quia natura mulieris plus caeteris allicit visum et
animum.  Unde Aristoteles dicit de Helena primo Ethicorum, quod
senes etc.  Et artificialis etiam aliquando delectat in tantum
quod, sicut scribit Valerius, inventus est homo, qui captus est
forma Veneris sculptae, et illam cognovit.  Dicit ergo: |tutte
adunate~, idest, omnes dictae pasturae tam naturales quam
artificiales reductae in unum, |parrebber niente v#er lo piacer
divino~, idest, respectu placibilitatis illius divinae mulieris,
|che mi rifulse~, idest, qui resplenduit in faciem meam, |quando
mi volsi al suo viso ridente~, idest, laetum et jocundum.  

	|97-99.  E la virt@u.~  Hic autor ostendit quomodo virtute
Beatricis ipse ascenderit ad nonam speram, dicens: |E la virt@u
che lo sguardo m'indulse~, idest, quam ridens aspectus Beatricis
dedit mihi, |mi divelse~, idest, extraxit, |del bel nido di
Leda~, idest, de pulcro signo geminorum; nam Castor et Pollux
filii Jovis nati ex Leda matre Helenae finguntur translati in
signum geminorum, sicut alibi expositum est in Purgatorii cantica
{4.61}, ubi dicit: ^se Castore e Polluce~ etc.  Et dicit:
|m'impulse~, in hoc notat vim et efficaciam virtutis, |nel ciel
velocissimo~, idest, in primum mobile.  

	|100-102.  Le parti.~  Hic autor describit formam ipsius
nonae sperae excusans se si non refert per quam partem eius
intraverit, dicens: |Le parti sue vivissime~, idest,
divinissimae, |ed eccelse~, idest, altae quia est super omnes
speras, |son s@i uniformi~, quia tota virtus omnium sperarum
inferiorum est unita in ista nona spera, |ch'io non so dire~,
idest, non possum describere, |per qual luogo Beatrice mi
scelse~, idest, selegit me ducendum.  

	|103-108.  Ma ella.~  Hic autor ostendit quomodo Beatrix
manifestaverit sibi naturam et virtutem huius sperae, dicens: |Ma
ella che vedeva il mio disire~, quia scilicet desiderabam aliquid
scire de conditione istius primi mobilis, |incominci@o~, supple,
dicere, et dicit: |ridendo, tanto lieta, che Dio parea nel suo
volto gioire~; et bene dicit, quia erat amodo propinqua Deo.  Et
ecce quid primo dixit: |La natura del mondo~, idest, totius
universi, |che quieta il mezzo~, idest, terram, quae est suum
centrum, cuius sola spera est immobilis; et dicit: |e muove tutto
l'altro intorno~, idest, omnes alias speras tam coelestes quam
elementares, quae sunt continuo mobiles, |comincia quinci~,
idest, incipit motum suum ab isto primo mobili, |come da sua
meta~, idest, tamquam a suo termino vel principio.  

	|109-111.  E questo.~  Hic Beatrix ostendit excellentiam
huius coeli, quia a nullo dependet nisi a solo Deo immediate, et
caeterae sperae dependent ab eo; unde dicit: |E questo ciel non
ha altro dove~, idest, ubi, quia non est in loco, |che la mente
divina~, quia fundatur in sola mente divina; et dicit: |in che~,
idest, in qua mente, |s'accende l'amor che 'l volge~, idest,
intelligentia quae movet ipsum, |e la virt@u ch'ei piove~, et
similiter virtus quam pluit, idest, mittit ad alias speras
inferiores.  Unde nota quod secundum ordinem naturalem elementa
sunt subdita speris planetarum, et sperae planetarum octavae
sperae, et octava nonae; ita quod totum istud mundanum conceptum
est subditum nonae sperae; et ipsa nona spera est subdita divinae
menti, et ab ipsa recepit tantam illam virtutem quam habet in
ista inferiora. 

	|112-114.  Luce.~  Hic Beatrix ostendit quomodo nullum
corpus claudit, vel continet istud coelum, quia solum coelum
empyreum, quod totum lux et amor Dei claudit ipsum.  Unde dicit:
|Luce et amor~, idest, coelum empyreum, |comprende lui~, idest,
istud coelum primum, |d'un cerchio~, idest, in modum circuli, |s@i
come questo gli altri~, idest, sicut istud coelum nonum
comprehendit omnes coelos contentos sub eo.  Et dicit: |colui che
'l cinge~, scilicet, Deus, |solamente intende quel precinto~,
scilicet, dictum coelum empyreum.  Et hic nota diffinitionem
coeli empyrei.  

	|115-120.  Non @e.~  Hic Beatrix dicit quod motus nonae
sperae est mensura omnium aliorum motuum; unde dicit: |Suo moto~,
idest, motus primi mobilis, |non @e distinto per altro~, idest, ab
alio motu, |ma gli altri~, scilicet, motus e converso, |son
mensurati da questo~, scilicet, motu, idest, proportionati
aequaliter in partibus totius temporis vel anni.  Et probat a
simili, |s@i come diece da mezzo e da cinque~, idest, sicut
numerus denarius mensuratur et proportionatur a numero quinario,
ita motus planetarum mensuratur per unam revolutionem, et haec
est unius diei, per triginta revolutiones, et haec est unius
mensis.  Et ideo subdit: |e omai pu@o esser manifesto a te~,
scilicet, ex dictis, |come 'l tempo~, idest, motus, |tegna le sue
radici in cotal testo~, scilicet, in primo mobili, |e le fronde
negli altri~, idest, si motus nonae sperae est mensura aliorum,
ut dictum est, ipse est radix temporis, cum nihil aliud sit
tempus, nisi numerus motus, sicut dicit philosophus libro
Physicorum; et si radix est in ipso, ergo suae partes extenduntur
per motus aliorum coelorum; et hoc est quod ipse appellat
frondes.  Nam primum mobile facit totam revolutionem in viginti
quatuor horis, et ideo dat radicaliter horas, dies, menses et
annos, quae postea distinguuntur per solem etc.

	|121-123.  O cupidigia.~  Ista est quarta et ultima pars
generalis, in qua Petrus sumpta occasione ex praedictis exclamat
contra cupiditatem, generale malum, quae mergit mentes mortalium
ita in affectione terrenorum, quod non possunt erigere oculos ad
istam mirabilem regionem coeli dispositissime ordinatam.  Unde
Petrus iratus indignanter et dolenter exclamat, dicens: |O
cupidigia che affonde i mortali~, idest, quae mergis homines, |s@i
sotto te~, tenes eos ligatos sub jugo tuae potestatis, |che
nessuno ha podere~, idest, pauci habent facultatem et potentiam,
|di trarre gli occhi~, idest, rationem et intellectum ita
affundatos, |fuor delle tue onde~! idest, extra tuas illecebras.  

	|124-129.  Ben fiorisce.~  Hic autor ostendit quomodo
homines qui videntur in pueritia boni faciliter depravantur per
unam comparationem naturalem et propriam, quae stat in hoc: Nos
videmus de facto quod pruni in vere adducunt multos flores qui
producerent multa pruna bona nisi corrumperentur a pluvia
continua, quae convertit pruna vera in pruna imperfecta plena
vermibus, quae postea damnificant et rodunt non solum frondes,
sed etiam totum novellum rami; ita a simili homines in prima
aetate florenti ostendunt innocentiam, puritatem, verecundiam,
honestatem, et convertunt in malitiam, immunditiam, lasciviam,
luxuriam, petulantiam; et paullatim crescens inficit et polluit
animam et corpus, et infert maiora damna homini, scilicet,
atrociora scelera et facinora, sicut praedam, usuram, fraudem,
proditionem, et singula mala quae descripta sunt distincte in
libro primo Inferni.  Nunc ergo perpendere potes quam subtilis
sit ista comparatio, quae forsan prima facie rudis videbatur. 
Nunc vide literam: |Il volere~, idest, bona voluntas, |ben
fiorisce negli uomini~, sed non venit ad fructum, ut statim
dicit; |ma la pioggia continua converte le susine vere~, idest
pruna, quae per se videbantur vera perventura ad maturitatem et
perfectum fructum, |in bozzacchioni~, idest, in pruna destructa a
pluvia, quae sic vocantur in Tuscia.  Et declarans quod dixit,
subdit: |fede et innocenza son reperte~, idest inventae, |solo
nei parvoletti~, idest, in pueris; et dicit: |e poi ciascuna~,
idest, paullo post, tam fides quam innocentia, |fugge pria che le
guance sien coperte~, a barba, quia scilicet antequam pullulent
pili in facie jam aruerunt illa bona initia, et pullulaverunt
vitia loco eorum.  

	|130-135.  Tal.~  Hic Petrus confirmat suum dictum
generale per effectus particulares, dicens primo: |Tal
balbuziendo ancor~, idest, aliquis parvulus infans, qui nondum
scit articulate loqui, |digiuna~, quando non tenetur et non
obligatur, |che poi divora qualunque cibo~, scilicet licitum et
illicitum, |per qualunque luna~, idest, quocumque tempore, quasi
dicat, qui postea comedit carnes in quadragesima et vigiliis
praeceptis; et dicit: |con la lingua sciolta~, idest, cum
pervenerit ad talem aetatem quod eius loquela sit distincta et
expedita.  Et subdit alium effectum, dicens: |e tal~, idest,
aliquis, immo verius quilibet, |balbuziendo~, in infantia, nam
dicitur infans quasi fari non valens, |ama ed ascolta la madre
sua, che disia poi di vederla sepolta~, quia scilicet optat suam
mortem accelerari, immo saepe verberat ipsam.  

	|136-138.  Cos@i.~  Hic Petrus ex dictis concludit, quod
homines in mundo non sunt boni, neque vivunt innocenter nisi per
totum tempus puritatis et pueritiae.  Et litera ista quae multis
obscura videtur potest intelligi et exponi primo materialiter
sic: |Cos@i~, idest, isto modo praedicto, |la pelle bianca~,
idest, pellis pueri quae est primo alba; unde dicit, |della bella
figlia~, idest, naturae humanae quae est filia solis, |si fa
nera~, idest efficitur nigra, |nel primo aspetto di quel~,
scilicet, solis, |che apporta mane~, scilicet, cum oritur super
nos, |e lascia sera~, idest, cum occidit et recedit a nobis;
quasi dicat: cum primo puer incipit ire ad solem pellis eius alba
cito denigratur in brevi.  Et potest exponi moraliter sic: |la
pelle bianca~, idest, puritas et innocentia, |della bella
figlia~, idest, humanae creaturae, |di quel che apporta mane, e
lascia sera~, scilicet solis, solis dico justitiae, scilicet Dei,
qui affert mane, idest, lucem gratiae, et dimittit sero, idest,
remittit tenebrositatem peccati, |si fa nera~, idest, foeda et
turpis inquinatione peccati, |nel primo aspetto~, idest, in prima
aetate.  Alii tamen exponunt aliter retorquentes istud dictum ad
praelatos, de quorum cupiditate dixit supra; et dicunt quod
pellis pulcrae filiae solis, idest ecclesiae, quae est filia Dei,
efficitur ex alba nigra, idest ex pura et virtuosa, obscura et
vitiosa.  Sed licet ista expositio videatur subtilis, tamen non
habet locum hic; quia, ut patet ex dictis, autor exclamat contra
generalem cupiditatem hominum, cuius est causa cupiditas
particularis praelatorum, ut statim sequitur: et praeterea
ecclesia Dei non tam cito mutata est ex bona in prava; ideo
concludit generaliter, sicut expositum est.  

	|139-141.  Tu.~  Hic Petrus ostendit autori quae sit
potissima causa cupiditatis et depravationis vitae hominum; et
dicit quod est culpa pastoris, sicut alibi saepe dixit.  Dicit
ergo excludens admirationem autoris: |Tu, perch@e non ti facci
maraviglia~, scilicet, quare omnes sunt ita dediti cupiditati
generaliter, |pensa che in terra non @e chi governi~, scilicet,
nec temporale nec spirituale, quia Bonifacius usurpat utramque
potestatem, ut jam saepe dictum est: ex quo sequitur quod gens
humana deviat a via recta, quae ducit ad coelum, et discurrit per
devia vitiorum, quae ducunt ad mortem.  Dicunt enim multi et
arguunt: videmus quod praelati sunt summe cupidi, qui non
sentiunt angustiam rei familiaris, cum non habeant uxorem neque
filios, et si habent, non audent dicere quod sui sint; ergo
quanto magis homines impliciti curis saecularibus et multis
incommodis?  

	|142-148.  Ma prima.~  Hic Petrus praedicit vindictam
cito futuram a coelo; et breviter et sententialiter vult dicere,
quod fiet reformatio mundi antequam mensis januarii in totum
exeat tempus hyemis.  Ad cuius dicti intelligentiam est
praenotandum quod secundum computistas annus habet trecentos
sexaginta quinque dies et horas sex, minus centesima pars unius
diei secundum subtiliorem considerationem; quae centesima pars in
singulis centum annis producit et facit unam diem; et ideo dicit
autor quod priusquam januarius exeat de quarta hyemali, quae
incipit in medio decembris, cum sol est principio capricorni, et
desinit in fine piscium, scilicet, in medietate martii, quod erit
post transitum quatuor millium quingentorum annorum, reformabitur
mundus.  Nunc descendo ad literam, quam ordina et construe sic:
|Ma questi cerchi superni~, idest, istae sperae coelestes,
|ruggeran s@i che la fortuna~, scilicet, prospera, |che tanto
s'aspetta~, idest, adventus veltri, qui debet extirpare
cupiditatem de mundo, qui multum expectatur et desideratur; unde
autor desideranter exclamat ad coelum per adventum istius in
Purgatorii cantica {20.13}, ubi dicit: ^O cielo~ etc., |volger@a
le poppe u' son le prore~ idest, mutabit gubernacula mundi per
contrarium praesentis cursus, quia sicut nunc est in vitiis, ita
dirigetur in virtuosum finem.  Unde dicit: |s@i che la classe
correr@a diretta~, idest, navigium quod nunc ruit oblique per
scopulos vitiorum, diriget tunc cursum suum recte ad portum
virtutis et salutis.  Et notanter dicit |classe~, quia classis
continet plures naves; et ita utrumque regimen et sacerdotium et
imperium; et etiam alia regna mundi bene dirigentur.  Et dicit:
|e vero frutto verr@a di po' il fiore.~  Hoc respicit id quod
dictum est supra, quod voluntas floret in hominibus, sed non
venit ad fructum: vult enim dicere quod cessante avaritia
praelatorum, quae depravat bonam voluntatem hominum in se,
sequitur fructus verae virtutis.  Et hoc dico erit, |prima che
gennaio tutto si sverni~, idest, in totum ponatur extra hyemem,
|per la centesma che @e laggi@u negletta.~  Et hic nota quod ista
centesima non est omissa ex ignorantia, sed data opera; nam qui
fecit calendarium sponte omisit ad tollendam confusionem etc. 
Sed hic oritur dubitatio quod autor videtur contradicere sibi
ipsi ponens tam longum spatium annorum, cum tamen dixerit finali
capitulo Purgatorii {33.40} hoc futurum in brevi, ubi dicit:
^ch'io veggio certamente~ etc.  Dicendum breviter quod est
usitatissimus modus loquendi, nam tota die saepe dicimus:
antequam transeant mille anni vel decem millia annorum ego faciam
vindictam de tali; et tamen per istum numerum magnum ego
intelligo et do aliis intelligi valde parvum; et sic tollitur
dubitatio etc.
