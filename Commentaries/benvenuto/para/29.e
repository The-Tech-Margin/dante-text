	|SUMMARIUM.~  CANTUS VIGESIMUS NONUS, ^in quo de natura
angelorum tractatur, ubi ponitur casus malorum, et tanguntur
quaedam dubia.~

	|Proemio.~  ^QUANDO ambidui li figli di Latona.~ 
Postquam in superiori capitulo autor noster tractavit et
determinavit de distinctione novem ordinum angelorum; nunc
consequenter in isto XXVIIII capitulo agit et tractat ubi,
quando, et qualiter natura angelica creata fuit, et de natura et
numero angelorum.  Et praesens capitulum potest breviter dividi
in quatuor partes generales; in quarum prima autor pertractat
tres quaestiones circa materiam angelorum.  In secunda describit
casum malorum et tangit dubia de intellectu, memoria et voluntate
angelorum, ibi: ^N@e giugneriesi.~  In tertia arguit illos qui
postponunt, vel pervertunt scripturam, ibi: ^Voi non andate.~  In
quarta et ultima revertitur ad principalem materiam angelorum, et
tangit de numero eorum, ibi: |Ma perch@e sem.~  

	|1-9.~  Ad primum ergo dico quod in prima parte generali
autor pertractat tres quaestiones circa materiam angelorum; et
primo continuans dicta dicendis ostendit apparationem Beatricis
ad alia dicenda, et fingit quod conversa in Deum respexit modicum
tacite; quod momentum temporis designat per unam comparationem
nobilem: et breviter et sententialiter vult dicere quod sicut sol
et luna quando sunt in signis oppositis in hemisperio nostro
superiori, ita quod sol est in oriente, luna vero in occidente,
subito mutant locum, quia unus ascendit, alter descendit; ita a
simili Beatrix parum respexit punctum divinitatis, et statim
revolvit se ad autorem, et coepit loqui de materia jam inchoata. 
Nunc ordina et construe sic literam, quae videtur aliqualiter
intricata: |Beatrice si tacque col volto dipinto di riso~, idest,
visu adornato laetitia, |riguardando fisso nel punto~, scilicet,
Deum, |che m'avea vinto~, quia, ut dictum est in praecedenti
capitulo, ad immensitatem luminis huius puncti oportuit visum
claudi.  Et Beatrix, dico, tacuit |tanto quanto @e dal punto che
'l zenith i libra.~  Zenith enim appellatur in astrologia ille
punctus coeli qui perpendiculariter respicit caput nostrum, qui
in instanti transit et mutatur, quia coelum est in continuo motu. 
Et dicit: |in fin che l'uno e l'altro~, scilicet, sol et luna,
|si dilibra~, idest, egreditur a libra, idest, aequa lance, |da
quel cinto~, idest, ab horizonte, |cambiando l'emisperio~, quia
scilicet sol in ariete ascendit hemisperium nostrum, et luna in
libra descendit cito, quia utrumque est in continuo motu.  Unde
ad intelligendam claram comparationem propone tibi unum qui
teneat bilanciam aequaliter, quae ad parvum motum, vel ad
appositionem minimi ponderis perdit aequalitatem, quia una pars
ascendit, altera descendit subito.  Hoc autem accidit, |quando
ambidui li figli di Latona~, idest, sol et luna, qui secundum
fictionem poeticam dicuntur filii Latonae; et quare dictum est et
declaratum plene Purgatorii capitulo XX, |coverti del montone e
della libra~; et bene dicit, quia cum dicimus sol est in ariete,
et luna est in libra, ponitur |in~ pro ^sub~, quia de rei
veritate planeta non est in signo sed sub signo: quomodo enim
proprie est in signo, cum sit maxima distantia inter planetam et
signum? et praecipue luna, quae est infima, nimium distat a
zodiaco qui est in octava spera, |fanno zona inseme~, idest,
cincturam, |dell'orizzonte~, quia sunt in eodem circulo, qui
dicitur horizon, idest, terminator visus, et recta linea
opponuntur, sicut patet in hac figura a latere posita.  Et hic
nota quod comparatio est pulcra et propria.  Sicut enim in posito
casu luna quae recipit lumen a sole modicum stat sibi opposita in
recta linea, ita Beatrix quae recipit lumen a sole vero, scilicet
Deo, modicum respexit recte ipsum punctum Deum, sed statim
declinavit ad autorem.  

	|10-12.  Poi cominci@o.~  Hic autor ponit orationem
Beatricis ad se, quae dicit autori quare praevenit ipsum non
expectata petitione eius.  Unde dicit: |Poi cominci@o~, scilicet,
illa Beatrix dicere: |io dico, non dimando quel che tu vuoi
udire~; et assignat rationem, dicens: |perch'io l'ho visto l@a ove
s'appunta ogni ubi et ogni quando~, quasi dicat: quia vidi hoc in
puncto praedicto divinitatis in quo omnia firmantur, et a quo
omnia disponuntur.  

	|13-21.  Non per aver.~  Hic Beatrix primo respondet
primae quaestioni, quam autor conceperat facere in mente sua; et
quaestio est: si ante creationem mundi et angelorum fuit tempus. 
Ad quod respondet Beatrix quod solus Deus est aeternus, et omnia
creavit ante tempus, caetera vero habent initium temporis. 
Ordina et expone sic literam: |L'eterno amore~, idest, Deus
manens aeternus in amore, |s'aperse in nuovi amori~, idest,
manifestavit se in novas creaturas, quae non sunt sine amore;
unde autor in Purgatorii capitulo {17.91}: ^n@e creator n@e
creatura mai fu senza amore.~  Aliqui tamen dicunt quod verius
videtur, quod autor loquatur de novem ordinibus angelorum, qui
excellentissime ardent amore divino, quia alia fuerunt creata
successive in tempore sex dierum; sed certe hoc non obstat quia
qui manet in aeternum fecit omnia simul; ideo potest intelligi
tam de novis creaturis, quam de novem ordinibus angelorum; ideo
bene potest dicere, |in nuovi amori~, vel ^in nove amori~, tamen
secunda litera est melior, quia est de intentione autoris, ut
ipse tangit in fine huius partis; et dicit: |in sua eternit@a
fuore di tempo~, idest, ante tempus, idest, incomprehensibilis et
incircumiscriptus, |fuor d'ogni altro comprendere come i
piacque~, idest, ex sola voluntate non necessitate.  Et assignat
rationem quare hoc fecit; et primo excludit rationem non veram,
dicens: |non per aver in s@e acquisto di bene~, quasi dicat: non
creavit creaturas vel angelos ut acquireret sibi aliquod bonum
extrinsecum; et dicit: |che non pu@o essere~, quia Deus est
omnipotens, et qui est omnipotens nihil deficit, et cui nihil
deficit, nihil acquirit.  Et ecce rationem veram: |ma perch@e suo
splendore~, scilicet, bonitas et gloria, scilicet, lux et amor,
|potesse dir: sussisto~, idest, in me permaneo et resplendeo,
quasi dicat: |io per me mi sto, risplendendo~, idest, expandendo
radios suae gloriae extra se, scilicet in aliis, quasi dicat: ut
eius bonitas et gloria participaretur in aliis.  Et hic nota
quomodo: |N@e prima.~  Hic Beatrix respondet uni quaestioni
tacitae, quam autor posset immediate facere; unde ipsa
praeveniens ipsum dicit: sed statim quaeres: quid faciebat Deus
antequam crearet mundum?  Respondeo tibi quod ille amor divinus,
|n@e si giacque quasi torpente~, idest, accidiosus vel otiosus,
|prima~, idest, ante istam creationem; et reddit rationem,
dicens: |ch@e lo discorrer di Dio~, idest, discursus creatoris,
|sopra queste acque~, idest, creaturis; unde Genesis primo
dicitur: et spiritus Domini ferebatur super aquas, |n@e procedette
prima n@e poscia~, idest, ante creationem vel post.  Et notanter
dicit quod non processit; nam procedere notat tempus; similiter
prius et posterius notat tempus, quia ponitur in diffinitione
temporis, quae talis est: tempus est mensura motus, secundum
prius et posterius, ut dicit philosophus V Physicorum: et etiam
quies notat tempus, ideo non jacuit torpens, quia, ut dictum est,
non in tempore sed in sua aeternitate fecit omnia; unde ab
aeterno habuerat in mente sua mundum exemplarem, quem postea
produxit in actum, et tunc primo fecit tempus; nam si, ut dictum
est, tempus est mensura motus, et motus non potest esse sine
corpore, ut scribitur IV Physicorum; ergo ante corpus creatum
erat impossibile esse tempus.  

	|22-24.  Forma.~  Hic Beatrix respondet secundae
quaestioni quam autor facturus erat, scilicet, utrum creatio
fuerit in instanti, an per successionem temporis.  Ad quod
respondet Beatrix quod fuit in instanti productio materiae et
formae.  Unde dicit: |Forma~, quae dat esse rei, et conservat eam
in esse, |e materia~, ex qua cum alio fit aliquid, scilicet, cum
forma, |congiunte~, scilicet, in substantiis compositis, |e
purette~, scilicet, in simplicibus, idest materia per se, vel
forma per se, |che non avea fallo~, idest, perfectae sine
defectu, |usciro ad essere~, scilicet, simul sine successione: et
ostendit quomodo per simile, dicens: |come tre saette~, supple,
exeunt simul, |d'arco tricorde~, idest, ab arcu habenti tres
chordas: nam substantiarum quaedam sunt formae simplices, quaedam
compositae ex materia et forma.  Quod autem ista productio fuerit
sine successione patet, quia successio est motus de uno termino
ad alium, sicut patet in generatione, quae movetur de loco a quo,
et vadit ad terminum ad quem; creatio non habet terminum a quo,
quia a nullo, ergo non potest esse motus, nec per consequens
successio.  

	|25-30.  E come.~  Hic Beatrix ostendit possibilitatem
huius productionis instantaneae per unam comparationem naturalem
et claram, quae breviter stat in hoc; quod sicut radius solis
veniens ad tria corpora dyaphana subito illuminat ipsa in
instanti, ita quod accessio non videtur ante illuminationem, nec
luminatio ante accessionem; ita a simili splendor bonitatis et
gloriae divinae in instanti expandit se in creaturis.  Nunc
construe literam sic: |E il triforme effetto~, idest, triplex
praedictus, |del suo sire~, scilicet, Dei, |raggi@o tutto insieme
nell'esser suo senza distinzione in esordire~, scilicet, sine
processu temporis tribus modis; et hoc fecit: |cos@i come raggio~,
scilicet, solis, |risplende~, scilicet, in instanti, |in vetro,
in ambra od in cristallo~, quae omnia sunt corpora lucida et
transparentia; unde dicit: |s@i che intervallo~, idest, spatium
temporis, |non @e dal venire all'esser tutto.~  Et vide quomodo
comparatio est conveniens de radio divinae gloriae ad radium
solis: sicut enim radius solis subito apparet in tribus
corporibus dyaphanis, ita splendor divinus subito apparuit in
tribus effectibus praedictis.  

	|31-36.  Concreato.~  Hic Beatrix ostenso quomodo creatio
rerum fuit in instanti, nunc ostendit quomodo eorum distinctio
fuit etiam instantanea.  Et ad plenam intelligentiam huius
literae est diligenter praenotandum, quod Deus volens universum
esse perfectum, fecit distinctionem in creaturis ad perfectionem
eius; quia si omnes essent unius gradus non posset in illo solo
sua perfectio demonstrari; ideo, ut probat Thomas de Aquino
contra gentiles, omnes creaturae generaliter sunt divisae in tres
gradus, scilicet, intellectuales simpliciter, et istae sunt super
coelos; corporales simpliciter, et istae sunt circa centrum mundi
in infima regione; corporales et intellectuales simul, et istae
sunt in medio.  Illae quae sunt intellectuales simpliciter, sicut
angeli, sunt distinctae in tres hierarchias, ut patuit in
praecedenti capitulo; corporales simpliciter sunt distinctae in
tres gradus, scilicet, infimum, sicut petrae, metalla: medium,
sicut arbores, herbae et plantae: supremum, sicut bruta.  Eodem
modo intellectuales et corporales simul sunt in triplici gradu,
quia aliquae intellectivae substantiae sunt coniunctae cum
corporibus tamquam motores, sicut intelligentiae moventes coelos;
aliae sunt junctae cum corporibus tamquam sua forma, sicut
homines.  Modo omnes praedictae substantiae diversimode habent
plus et minus bonitatis, secundum quod plus et minus se aperuit
aeternus amor in eis; et praedicta distinctio et ordinatio simul
creata sunt, ut dicit autor in litera, quam sic expone: |Ordine e
construtto~, idest, constructio, |fu concreato~, idest, simul
creatus, |alle sustanzie~; et primo tangit sublimiorem gradum
substantiarum, dicens: |e quelle~, scilicet, substantiae
intellectuales simpliciter inter alias, |furon cima nel mondo~,
idest, tenuerunt excelsum gradum, scilicet, angeli; unde dicit:
|in che~, idest, in quibus, |puro atto fu produtto~: actus purus
est ille qui est sine aliqua materia, nec impotentia, ut fiat
aliud quia non est aptus pati, ideo est incorruptibilis; et in
tali est maior bonitas.  Et dicit: |pura potenzia~; illa est pura
potentia rei quae est apta pati et non agere, sicut petrae,
arbores, bruta, et in tali est minor bonitas, |tenne la parte
ima~, idest, infima.  Et subdit medium gradum bonitatis, dicens:
|tal vime~, idest, tale vinculum, |che giammai non si divima~,
idest, numquam dissolvitur, scilicet, amor divinus, vel ordo
naturalis, |strinse nel mezzo~, idest, coniunxit in medio gradu,
|potenzia con atto~, quasi dicat, quod corpus coniunctum cum
intellectu tenent medium gradum bonitatis, sicut intelligentiae
moventes orbes et homo. 

	|37-39.  Geronimo.~  Hic Beatrix intendit solvere tertiam
quaestionem quam autor facturus erat.  Et primo excludit
opinionem Hieronymi tamquam non veram; quam opinionem primo
tangit in litera.  Ad cuius intelligentiam clariorem est
praenotandum, quod Hieronymus scribit in epistola ad Titum sic:
sex millium nondum nostri temporis completur annorum numerus, et
quanta tempora a saeculorum origine fluxisse arbitrandum est, in
quibus angeli, throni et dominationes, caeterique ordines Deo
servierunt.  Videtur ergo Hieronymus velle quod longus ordo
saeculorum fuerit a creatione angelorum ad creationem mundi.  Ad
literam ergo, dicit Beatrix: |Geronimo~, qui dicitur scivisse
totum, |vi scrisse~, scilicet, vobis hominibus in epistola
praedicta, |lungo tratto de' secoli~, idest, longum curriculum
annorum fuisse, |degli angeli creati~, idest, a creatione
angelorum, |anzi che l'altro mondo fosse fatto~, idest, usque ad
creationem mundi; sed veritas aliter se habet.  Et hic nota quod
Thomas de Aquino excusat Hieronymum; et dicit quod Hieronymus
loquitur secundum opinionem graecorum; sed talis excusatio
videtur debilis autori nostro, quia tali modo fere possunt
excusari omnes errores quantumcumque magni; ideo impugnat dictum
Hieronymum.  

	|40-45.  Ma questo.~  Hic Beatrix impugnat opinionem
Hieronymi, dicens: |Ma questo vero~, idest, veritas istius rei,
|@e scritto in molti lati~, quasi dicat, in multis libris, |dagli
scrittori dello Spirito Santo~, idest, a sanctis doctoribus
sacrae Scripturae.  Et dicit: |e tu te ne avvedrai se bene
aguati~; idest, et tu perpendes de hoc, si solerter rimaris in
scripturis theologorum.  Et subdit unam rationem naturalem
probantem hoc, quae potest sic formari secundum Thomam: angeli
sunt pars universi; ergo si unum esset creatum ante aliud, esset
defectiva creatio universi, et non haberet suam perfectionem: hoc
autem est impossibile si consideremus Creatorem, qui est summe
perfectus et semper facit sua opera perfecta.  Dicit ergo: |et
anco la ragion~, idest, humana ratio, ultra testimonium sacrae
Scripturae, |lo vede alquanto, che~, idest, quae ratio, |non
concederebbe che i motori~, idest, intelligentiae moventes orbem,
|fosser cotanto~, idest, tamdiu, |senza sua perfezione~, idest,
sine orbibus, quia tunc sequeretur quod per tam multa saecula
fuissent frustra.  Ergo concludendo: oportebat quod motores et
mundus mobilis simul crearentur, quia utrique sunt partes
universi, et faciunt unum totum; aliter imperfecta fuissent opera
Creatoris perfectissimi. 

	|46-48.  Or sai.~  Hic Beatrix concludit se solvisse
autori tres quaestiones, dicens: |Or sai tu~, quasi dicat, nunc
scire potes ex his quae dixi, |dove~, quia, scilicet in
aeternitate, ut patuit ex prima quaestione, |e quando~, scilicet,
quando creatum fuit universum, ut patuit ex tertia quaestione, |e
come~, quia scilicet in instanti, ut patuit ex secunda
quaestione, |questi amori~, scilicet, novem ordines angelorum,
|furon creati~; et dicit: |s@i che tre ardori~, idest, tres
quaestiones quibus flagrabat animus tuus, |sono gi@a spenti~,
idest, extincti quia solutae sunt, |nel tuo disio~, idest,
desiderio.

	|49-51.  N@e giugneriesi.~  Ista est secunda pars
generalis, in qua Beatrix describit casum malorum angelorum, et
declarat quaedam dubia circa naturam angelicam: et primo tangit
modicum spatium quod fuit a creatione angelorum ad casum malorum,
dicens et bene: |N@e giugneriesi numerando al venti~, idest, non
posses numerare usque ad viginti, immo non ad duo, quia
peccaverunt in instanti suae creationis, |s@i tosto come parte
degli angeli~, scilicet, mali, |turb@o il subietto de' vostri
elementi~, scilicet, terram, quia fuerunt depulsi in infernum. 

	|52-54.~  Et subdit confirmationem honorum, dicens:
|l'altra~, scilicet, pars, idest, angeli boni, |rimase~,
scilicet, firma in servitio Dei; unde dicit: |e cominci@o
quest'arte~, scilicet, cantum et gaudium, |che tu discerni~,
sicut patuit in praecedenti capitulo; et dicit, |con tanto
diletto che mai non si diparte da circuire~, scilicet, illum
punctum divinitatis circa quod continue moventur circulariter, ut
praedictum est supra.  

	|55-57.  Principio.~  Hic Beatrix describit autorem huius
ruinae malorum angelorum, dicens: |Il maledetto superbire~,
idest, detestabilis superbia Luciferi; unde dicit: |di colui che
tu vedesti~, scilicet, in centro inferni, |costretto da tutti i
pesi del mondo~, quia omnia gravia tendunt ad centrum, |fu
principio del cadere~, non quod fuerit causa compulsiva, sed
persuasiva, alliciens eos cum dixit: ero similis Altissimo.  

	|58-63.  Quelli.~  Hic Beatrix describit confirmationem
bonorum, dicens: |Quelli che vedi qui~, scilicet, circa Deum,
|furon modesti~, idest, humiles et grati, |a riconoscer s@e~,
idest, ad recognoscendum beneficium, |della bontate~, scilicet
divina, |che gli avea fatti presti a tanto intendere~, quia
scilicet, non permiserunt se seduci tali suggestione, unde
receperunt gratiam quae confirmavit eos in gratia.  Unde subdit:
|perch@e le viste loro furo esaltate~, scilicet, ad plus videndum,
quia cognoverunt divinam essentiam quantum est possibile
creaturae; quae visio semper tenet eos amoratos; et dicit: |con
grazia illuminante~, scilicet, gratia praeveniente, |e con lor
merto~, ita quod gratia fuit praedestinata meritis; et dicit: |s@i
ch'hanno ferma e piena volontate~, scilicet, confirmatam in
bonum, ita quod non possunt amplius peccare.  

	|64-66.  E non voglio.~  Hic Beatrix ex dictis elicit
unum notabile, scilicet, quod recipere gratiam est meritorium in
angelis; quod dictum videtur obscurum, cum potius videatur e
converso, quia gratia est causa meriti, non meritum causa
gratiae.  Dicendum breviter quod angelus habuit gratiam antequam
esset beatus, per quam gratiam meruit beatitudinem; ideo autor
intendit dicere, quod recipere gratiam a Deo fuit meritorium
beatitudinis angelorum in qua sunt.  Ad literam ergo dicit
Beatrix autori: |E non voglio che dubii, ma sii certo, che
ricever la grazia @e meritorio~, scilicet, beatitudinis, qua ipsi
sunt beati per Dei visionem.  Et dicit: |secondo che l'affetto~,
idest, voluntas, |gli @e aperto.~  

	|67-69.  Omai.~  Hic Beatrix concludit in hac materia, et
dicit autori quod satis dictum est de angelis vel quod satis
multa potest contemplari de angelis per ea quae dicta sunt. 
Dicit ergo: |Omai puoi contemplare~, idest, speculari, |dintorno
a questo consistorio~, idest, collegium angelorum et consortium,
|senz'altro aiutorio~, idest, absque eo quod aliud amplius
dicantur, |se le parole mie son ricolte~, idest, si bene
collegisti et notasti quae ego dixi de natura angelica.  

	|70-75.  Ma perch@e in terra.~  Hic Beatrix declarat,
quomodo intellectus, memoria et voluntas sit in angelis; et primo
proponit se declaraturam errorem aequivocantium doctorum in
dictis nominibus, dicens: |Ma ancor dir@o perch@e tu veggi pura la
verit@a che si confonde laggi@u~, scilicet, in mundo mortali
plenissimo errorum, |equivocando~, idest, aequivoce capiendo
intelligere, memorare, et velle, quae aliter in angelis, aliter
in hominibus se habent, |in s@i fatta lettura~, qualis fit ibi:
Aequivocum enim dicitur etc.  Et hoc faciam, |perch@e in terra si
legge~, scilicet, publice in cathedra, |per le vostre scuole che
la natura angelica @e tal che intende, e si ricorda, e vuole~,
idest, habet intellectum, memoriam et voluntatem.  Ad cuius dicti
intelligentiam est notandum quod angelus non intelligit per
species quas abstrahat a rebus, nec intelligit componendo et
dividendo, sicut nos facimus, nec per discursum ratiocinando; et
ideo vult dicere autor quod capiendo istud vocabulum
^intelligere~, ipsum est magis proprium potentiae nostrae animae
quam angelis, salvo quod aequivoce potest attribui angelis, et
sic confunditur veritas.  In angelis enim non sunt intellectus
agens, nec possibilis, qui sunt in anima hominis, cum intelligere
sit in nobis aliquando in potentia, aliquando in actu.  Ergo
intellectus non potest dici in angelo nisi aequivoce vel
similitudinarie; quia angelus intelligit per species innatas,
quia tamen aliqui volunt quod sit simpliciter unum; ideo autor
contra tales sic loquitur in litera: de voluntate autem sciendum
est quod homo vult bonum per discursum rationis, angelus in
instanti.  Sicut ergo angelus excellentius intelligit homine, ita
debet intelligi, quod in eo sit inclinatio in bonum excellentior
quam inclinatio quae est in nobis, quae appellatur voluntas; et
sic est aequivocum.  De memoria autem sciendum est quod memoria
proprie non est in angelo; nam memoria est potentia animae
fundata in organo corporali, quae in angelo esse non potest, cum
sit substantia spiritualis; praeterea memoria est solum de
praeterito; angelus vero videt in Deo praesentialiter vera et
futura.  

	|76-81.  Queste.~  Hic Beatrix exequitur quod promisit de
memoria tantum, et ostendit quod non est in angelo, dicens:
|Queste sustanzie~, scilicet, angeli, |poi che furon gioconde
della faccia di Dio~, idest, postquam fuerunt beatae visione
divina, |non volser viso da essa~, scilicet, facie Dei, quam
continuo contemplantur; et dicit: |da cui nulla si nasconde~,
idest, cui nihil est occultum.  Et quia nunquam removent visum a
facie Dei, ideo subdit quod illa facie vident praesentialiter
praeteritum, praesens et futurum; unde subdit: |per@o non hanno
veder interciso~, idest, interruptum et immutatum, |da nuovo
obietto~, quia non vident rem novam, quasi dicat, quod non
cognoscunt nec recolunt sicut nos per obiecta sensuum, qui saepe
decipiuntur.  Unde concludit: |e per@o non bisogna rimemorare per
concetto di viso~, sicut in nobis, quia ibi vident omnia semper. 

	|82-84.  S@i che.~  Hic Beatrix ex dictis arguit errorem
doctorum in terris, quorum aliqui ex ignorantia, aliqui ex certa
scientia faciunt somnia vana.  Unde dicit: |S@i che si sogna
laggi@u~, scilicet, in terris, |non dormendo, credendo dicer
vero~, peccando per ignorantiam, |e non, credendo~, dicere verum,
peccando scilicet, ex certa scientia, quod est peius; unde dicit:
|ma pi@u colpa e pi@u vergogna @e nell'uno~, scilicet, in eo qui
scienter peccat, non ignoranter; nam certa scientia plus aggravat
peccatum quam ignorantia.

	|85-87.  Voi non andate.~  Ista est tertia pars
generalis, in qua Beatrix arguit modernos doctores, qui non ex
ignorantia, sed ex certa scientia pervertunt scientias propter
appetitum apparentiae, ut videantur excellentiores aliis dicendo
nova et inusitata.  Dicit ergo: |Voi non andate gi@u~, scilicet,
in mundo mortali, |per un sentiero~, immo diverso calle per
diversas opiniones et expositiones |filosofando~, idest, legendo,
scribendo, disputando in philosophia et artibus.  Et ecce quare:
|tanto vi trasporta~, idest, extra rectum tramitem, |l'amor
dell'apparenza e il suo pensiero~, quia magis cogitatis apparere
quam esse: sicut videmus de facto hodie fere in omnibus
facultatibus quod aliqui impugnant Priscianum, aliqui Tullium,
aliqui Aristotelem; et si non verbo facto trahentes dicta eorum
ad suam opinionem a qua sunt saepe alienissimi.  

	|88-90.  Et ancor.~  Hic Beatrix addit aliud maius
inconveniens eorum qui pervertunt divinam scripturam, vel
negligunt, quod magis displicet Deo.  Dicit ergo: |E questo~,
scilicet, fallum, |ancor si comporta quass@u~, scilicet, in coelo
in conspectu aterni Judicis, |con men disdegno~, quia portat
minus dispendium, |che quando la divina scrittura @e posposta~,
sicut multi praedicatores, qui verecundantur allegare Matthaeum,
et Marcum, sed solum habent in ore Aristotelem, Averroim,
Platonem, Plotinum, et ita de multis; ideo dicit: |e quando @e
torta~, sicut tota die pervertunt textum Scripturae, trahendo ad
sensus peregrinos, ne dicam improprios vel impertinentes.  

	|91-96.  Non vi.~  Hic Beatrix arguit temeritatem talium
doctorum, qui non ad fructum et utilitatem legentium, sed ad
superbam gloriam conantur quotidie facere opera nova; et dicit
quod non considerant offensam Dei et sanctorum doctorum, qui
magno labore et humilitate fundaverunt eam vel ipsam.  Unde
dicit: |Non vi si pensa~, scilicet, per tales, |quanto sangue~,
scilicet, Christi et sanctorum, |costa seminarla nel mondo, e
quanto piace~, scilicet Deo, |chi umilmente s'accosta con essa~,
scilicet scriptura sancta.  Et subdit finem ad quem unusquisque
studet et vigilat, dicens: |ciascun s'ingegna e face sue
invenzioni per apparere~, quia scilicet volunt potius apparere et
ignorare, quam perfecte scire et non videri, velut si fructus
scientiae consistat solum in apparentia; contra quos ait Persius:
^scire tuum nihil est~ etc.  Loquitur enim Persius ironice, licet
multi ignoranter intelligant contrarium; sed certe talia opera
bene reddunt sibi vicem, quia saepe non durant donec vivunt, immo
cito impugnantur et vilipenduntur.  Et dicit: |e quelle~,
scilicet inventiones, |son trascorse da' predicanti, e 'l
vangelio si tace.~  

	|97-99.  Un dice.~  Hic Beatrix ostendit evidenter
quomodo conantur facere novas inventiones et adducere novas
opiniones in uno puncto passionis Domini, ut sic per unum possis
intelligere idem de multis: punctus autem est de illa eclipsi
quae apparuit tempore mortis Christi, de qua dicunt aliqui, qui
conantur subtiliter exponere, quod luna quae erat tunc quinta
decima recucurrit per sex signa et interposuit se linealiter soli
subito; per quam interpositionem lumen solis non pervenit
deorsum, et sic facta est eclipsis.  Dicit ergo: |Un~, idest,
aliquis doctor, |dice che la luna~, quae erat plena, |si
ritorse~, scilicet, usque ad meridionalem circulum, |nella
passion di Cristo~, quae fuit in hora nonae, |e s'interpose~,
scilicet, inter visum nostrum et solem, |perch@e 'l lume del sole
gi@u non si porse~, idest, non extendit se ad terram, quasi dicat,
propter quod facta est eclipsis.  

	|100-102.  E mente.~  Hic Beatrix impugnat et irridet
dictam opinionem tamquam falsam et impossibilem, quia
interpositio lunae non fuit causa istius eclipsis, quia sol
naturaliter loquendo nunquam eclipsari potest simul et semel
omnibus gentibus; luna vero sic.  In passione autem Domini facta
est eclipsis universalis toti orbi; ergo supernaturaliter facta
est.  Dicit ergo: |e mente~, idest, ille talis sic dicens
mentitur per gulam, nec scit quid dicat; nec dicas, |mentre~,
sicus textus multi habent, quia tunc esset litera penitus
suspensiva et imperfecta.  Et ecce quomodo mentitur: |che la
luce~, scilicet, solaris, |si nascose da s@e~, scilicet, absque
aliqua operatione naturali, quia sol justitiae patiebatur; ideo
Dionysius Areopagita qui tunc erat magnus philosophus et
astrologus, videns istam eclipsim non naturalem, ex magna
admiratione prorupit in exclamationem sic dicens: ^aut Deus
naturae patitur, aut mundi machina dissolvitur~; et tamen ante
conversionem suam ipse habuerat illam opinionem jam impugnatam,
sicut ipse scribit in epistola ad Polycarpum, quia quando viderat
illam eclipsim non naturalem non putaverat ipsam generalem toti
mundo.  Et assignat rationem sui dicti, dicens: |per@o tale
eclissi rispose~, aequaliter, |agli Ispani~, scilicet, in
occidente, |e agl'Indi~ scilicet, in oriente, |come a' Giudei~,
scilicet, in meridie.  Et hic nota quare eclipsis solis non
potest simul fieri omnibus nationibus, sed in uno climate tantum.  

	|103-105.  Non ha.~  Hic Beatrix ostendit quod non vult
prosequi dictas inventiones novas et vanas quia sunt
innumerabiles, ita quod esset longum et inutile transcurrere
plures; et confirmat hoc per exemplum jocosum, quia talis materia
est ridiculosa, et saepe inducitur ad dandum delectationem et
risum vulgo; unde dicit: |Firenze~, scilicet, patria tua, quae
est civitas florida et populosa multum, |non ha tanti Lapi e
Bindi~, quia plurimi sunt sic vocati in Florentia, et plures
erant tempore autoris quam modo.  Et primo nomen Lapi bene
convenit ibi: lapa enim est herba crapulosa, a qua Lapus avarus
et loquax de facili adhaerens alteri et rapiens; sicut et
Venetiis sunt Marcus et Marinus, quae nomina conveniunt ibi, quia
Marcus est patronus civitatis, et Marinus a mari in quo positus
est et intus et foris.  Et dicit: |quante s@i fatte favole~,
idest, similes confabulationes, |si gridano~, scilicet, a
praedicantibus, |per anno in pergamo~, idest, in pulpito,
scilicet, publice; et dicit: |quinci e quindi~, scilicet hinc
inde opponendo, quia unus conatur dicere contrarium eius quod
dixit alter.  

	|106-108.~  Et subdit pravum effectum qui sequitur ex
talibus fabulis, quia scilicet amissio temporis et diminutio
fidei; unde dicit: |sicch@e le pecorelle~, idest, auditores
simplices et lascivi, qui audiunt praedicatorem et pastorem
fraudulentum, |che non sanno~, idest, ignorantes, |tornan dal
pasco~, idest, a pabulo, |pasciute di vento~, idest ventosis et
vanis verbis, quae inflant et non alunt; et dicit: |e non le
scusa non veder lo danno~, idest, ignorantia non excusat eos,
quia non est justa ignorantia, quia crassa etc.  

	|109-111.  Non disse.~  Hic Beatrix multum detestatur et
damnat superbam vanitatem istorum ostendens, quod contradicunt
Christo et discipulis eius, cuius praeceptum primo ponit circa
actum praedicandi, dicens: |Non disse Cristo al suo primo
convento~, idest, collegio apostolorum, |andate e predicate al
mondo ciance~, sicut isti praedicant; |ma,~ e contra, |diede loro
verace fondamento~, quod fuit: ite et praedicate evangelium omni
creaturae.  

	|112-114.~  Et subdit quomodo apostoli obediverunt
mandato Christi, dicens: |e quel~, scilicet, evangelium, |tanto~,
idest, solummodo, |son@o nelle sue guance~, idest, in oribus
ipsorum; quod probat per effectum, quia arma quibus defenderunt
fidem sumpserunt ex solis verbis evangelii; unde dicit: |s@i che a
pugnare~, scilicet, contra infideles, |per accender la fede~,
scilicet, in cordibus eorum induratis et frigidis pestifera
assuetudine, |fecero scudi e lance~, idest, argumenta et rationes
ad opponendum et defendendum fidem, et pungendum et vulnerandum
adversarios fidei, |dell'evangelio~, simpliciter; ah quotiens
audivi praedicari physica, astrologica et medicinalia
mulierculis! ideo non miror si autor lavat ita eis caput. 

	|115-117.  Ora.~  Hic Beatrix ostendit quomodo moderni
praedicantes faciunt oppositum antiquorum discipulorum, dicens:
|Ora si va~, idest, hodie itur ad praedicandum, |con motti e con
iscede~, idest, truffis; et ecce quare: ut det risum populo, et
ipse recipiat ventosam gloriam.  Unde dicit: |et il cappuccio~,
scilicet, fratris praedicantis, |gonfia~, idest, inflatur vento
inanis gloriae, |pur che ben si rida~, scilicet, a populo
audienti; et dicit: |e pi@u non si richede~, scilicet, per
praedicatorem, quia non quaerit facere alium fructum animarum,
sed habere caponem, lucium, vinum vel turtam, et saepe pecuniam
multam a pingui mercatore, divite muliere, et famoso foeneratore.  

	|118-120.  Ma tale.~  Hic Beatrix ostendit quod poena est
parata statim culpae, licet sit occulta, dicens: |Ma tal
uccello~, scilicet, diabolus qui fingitur cum alis et unguibus,
levis ad modum avis, sicut plene positum est in inferno,
|s'annida nel becchetto~, idest, absconditur in puncta capucii. 
Vult dicere autor quod quando praedicator ita laetatur et
gloriatur, ridente populo, diabolus latet a tergo ridens
fortiter, et tenens eum per crines, dicens: habeo te; unde dicit:
|che se 'l vulgo il vedesse~, scilicet, illam talem avem, idest,
daemonium, |vederebbe la perdonanza~, idest, indulgentiam, quam
praedicator dat in fine praedicationis, cum dicit: habetis tot
annos et tot quarantenas de indulgentia; et cum dicit:
indulgentiam, absolutionem etc.  

	|121-126.  Per cui.~  Hic Beatrix arguit insanam
credulitatem hominum, qui ad omnem praedicationem tam faciliter
inclinantur sine ratione vel probatione aliqua.  Unde petit
indignanter: |Per cui tanta stoltezza crebbe in terra, che si
converrebbe ad ogni promission~, fallacis indulgentiae, |sanza
pruova d'alcun testimonio~, scilicet privilegii, quod faciat
fidem de autoritate magna quam asserunt se habere; vel absque
probatione alicuius doctoris sancti, cuius autoritate roborent
dictum suum; unde videmus tota die quod credunt, favent, donant,
offerunt trutannis, ceretanis, inventoribus qui pulsant
campanellas.  Et subdit quomodo tales impinguantur, dicens: |di
questo~, scilicet, tali promissione indulgentiae, |santo Antonio
ingrassa il porco~, scilicet, quia porcus nutritur et datur istis
porcis, scilicet, meretrices; et dicit, |pagando di moneta senza
conio~, idest, pecunia falsa, scilicet, fallaci indulgentia etc.

	|127-129.  Ma perch@e.~  Ista est quarta et ultima pars
generalis, in qua Beatrix tractat de natura angelorum; et primo
persuadet autori, ut revertatur ad principalem materiam, a qua
satis recesserat, dicens: |Ma perch@e sem' assai digressi~, idest,
quia fecimus satis magnam digressionem a principali proposito,
arguentes errorem doctorum et praedicatorum modernorum; ideo,
|ritorci gli occhi~, idest, reflecte et reduc speculationem
intellectualem, |oramai verso la dritta strada~, idest,
principalem materiam angelorum; et dicit: |s@i che la via si
raccorci~, idest, ut materia brevietur, |col tempo~, quia modicum
restat de tempore cum simus amodo in fine viae.  

	|130-135.  Questa.~  Hic Beatrix ostendit multitudinem
angelorum esse valde numerosam, dicens: |Questa natura~, scilicet
angelica, |s'ingrada s@i oltre in numero~, quasi dicat, isti
angeli adeo sunt innumerabiles, |che mai non fu loquela, n@e
concetto mortal che tanto vada~, quasi dicat quod nunquam homo
potuit ingenio comprehendere vel explicare sermone numerum
angelorum.  Et confirmat dictum suum autoritate Danielis
prophetae qui non determinat numerum; unde dicit: |e vedrai che
numero determinato si cela~, et si celatur, ergo non
determinatur, |in sue migliaia, se tu riguardi quel che si rivela
per Daniel~, quia Daniel VIII capitulo scribit: ^mille millia
ministrabant ei, et decem centena millia assistebant ei~; et sic
posuit numerum finitum pro infinito, ut dicit autor, non quia
angeli sint infiniti, sed quia non sunt comprehensi sub numero
certo.  

	|136-138.  La prima.~  Hic Beatrix ostendit quomodo
gloria divina diffunditur et distribuitur plus et minus per
dictos ordines angelorum, dicens: |La prima luce~, idest,
aeternus splendor Dei, |che tutta la raia~, idest, irradiat
dictam naturam angelicam, |si recepe in essa~, scilicet, natura
angelica, |per tanti modi~, scilicet, tam variis et diversis,
|quanti son li splendori~, idest, angeli, |a che s'appaia~,
idest, parificat, quia tantum dat se quantum angelus est
receptibilis suae gratiae.  

	|139-141.~  Et subdit quomodo ordines angelorum, quilibet
secundum actum quem concepit, sequitur affectum amandi.  Unde
dicit: |onde la dolcezza~, scilicet, ipsius amoris, |diversamente
ferve e tepe~, idest, est fervens et tepida plus et minus amando,
|in essa~, scilicet, natura angelica, |per@o che l'affetto
d'amare~, idest, voluntas amandi, |segue all'atto che concepe~,
idest, quem concepit ipsa natura angelica; unde seraphin in actu
caritativo incenduntur amore divino et sunt magis supremi;
cherubin in actu sapiente, throni in actu judiciorum, et ita de
aliis.  

	|142-145.  Vedi.~  Hic Beatrix concludit excellentiam
altitudinis et amplitudinis divinae bonitatis; unde dicit autori:
|Vedi omai~, quasi dicat, videre potes et cognoscere per ea quae
dicta sunt, |lo eccelso e la larghezza~, idest, celsitudinem et
latitudinem, |dell'eterno valor~, idest, divinae bonitatis,
|poscia che s'ha fatti tanti speculi~, idest, angelos in quibus
relucet tam differenter, et repraesentatur divina bonitas, quae
per ipsos transmittitur ad caeteras creaturas; et dicit: |in che
si spezza~, idest, in quibus speculis angelicis distribuitur,
|valor~, dico, |manendo uno in s@e come davanti~, scilicet, ante
creationem universi, quia in ipsum non cadit additio, diminutio,
vel mutatio etc.
