	|SUMMARIUM.~  CANTUS TERTIUS, ^in quo movetur quaestio et 
declaratur veritas, utrum illae animae quae sunt inferiores 
vellent feliciorem gradum.~ 

	|Proemio.~  ^Quel sol che pria d'amor mi scald@o il petto.~ 
Postquam in superiori capitulo proxime praecedenti Dantes
tractavit et determinavit de corpore lunae et signis quae apparent
in eo, nunc subsequenter in isto tertio capitulo agit et tractat de
animabus beatificatis in ipsa gratia virginitatis.  Et praesens
capitulum potest breviter dividi in quatuor partes generales; in
quarum prima poeta describit in generali formam et imaginem
dictarum animarum per comparationem.  In secunda alloquitur in
speciali unam animam modernam, quae fuit insignita titulo magnae 
castitatis et honestatis, ibi: ^Et io all'ombra.~  In tertia 
movet unam quaestionem circa contentationem animi beatifici, ibi: 
^Ma dimmi: voi.~  In quarta et ultima dicta umbra prosequitur 
narrationem inchoatam de se ad petitionem autoris, et explicat 
aliam animam illustrem dotatam mirifice laude pudicitiae, ibi: 
^Ma s@i com'egli avvien.~  

	|1-3.~  Ad primam veniens dico, quod in prima parte poeta
describit in generali formam et imaginem animarum apparentium in
corpore lunae, quae inclinat mulieres sua influentia ad
virginitatem; unde Virgilius: ^Casta fave Lucina~ etc.  Sed primo
praemittit continuationem ad praecedentia, dicens: |Quel sol~,
scilicet, Beatrix, quam bene appellat solem; nam si Dantes vocavit
aliquando Virgilium poetam paganum solem illuminantem mentem eius
circa naturalia et moralia, quanto melius vocat Beatricem solem
illuminantem mentem eius circa divina; |che pria mi scald@o il petto
d'amore~, idest, quae primo amoravit cor meum carnaliter, deinde
mentaliter, sicut saepe ostensum est in principio inferni et in
fine purgatorii, |m'avea scoperto il dolce aspetto~, idest,
manifestaverat mihi gratam inspectionem circa maculam lunae, ^di
bella verit@a~, bene dicit, quia pulcra subtiliter dixit circa istam
materiam ad elucidandam veritatem, |provando e riprovando~, idest,
arguens pro et contra, ut patuit in praecedenti capitulo.  

	|4-9.  Et io.~  Hic Dantes volens intrare novam materiam
animarum fingit se fuisse abstractum apparitione earum, dum pararet
dicere Beatrici quod erat factus certus de dicta veritate; unde
dicit: |Et io levai lo capo~, ubi primo tenebat visum defixum in
Beatricem auscultans attente quae dicebat, nunc erexit caput, |pi@u
erto~, idest, altius, |tanto quanto si convenne~, tali materiae, |a
proferir~, idest, ad loquendum, |per confessar me stesso~, supple,
esse, |corretto~, scilicet, de errore meo, si tamen error erat; nam
primo habebat opinionem veram, quam tamen mutavit quia visa est 
sibi erronea, |e certo~, idest, certioratum et declaratum de 
dicta veritate; sed retractus est a confessione sua, unde dicit: 
|ma visione~, scilicet, umbrarum, de quibus statim dicetur, 
|apparve~, ocuIis meis, |che ritenne me tanto stretto a se~, 
novitate rei, quia istae sunt primae animae quas vidit in 
paradiso, ideo subita apparitio rei incognitae abstulit sibi 
intentionem loquendi, et dedit sibi intentionem videndi; ideo 
dicit, |per vedersi~, scilicet, dictam visionem, |che non mi 
sovvenne di mia confessione~, quasi dicat, recessit a mente mea 
concepta confessio, et coepi attendere ad novam apparitionem. 

	|10-16.  Quali.~  Nunc poeta describit formam et imaginem
ipsarum umbrarum per comparationem pulcram et congruam.  Et quia
litera est fortis est sciendum, quod autor vult dicere
sententialiter in effectu quod ipse vidit aspectus illarum umbrarum
in ea forma qua videre solemus imagines facierum nostrarum in
lucido speculo, vel in aqua clara; quia sicut patet talis imago
videtur parvula, et debiliter videtur a nobis, ita a simili autor
vult dicere quod illae animae cum paucissima substantia ostenderunt
se speculationi suae.  Construe et expone literam sic, quae est 
intricata multum: |Vid'io~, ego Dantes vidi cum oculo mentis, 
|pi@u facce~, scilicet, duas, quia de duabus faciet specialem 
mentionem, |pronte a parlar~, scilicet mihi, quia erant in eadem 
causa et parte, |tali quali le postille de' nostri visi~, idest, 
imagines nostrorum vultuum, |tornan~, scilicet, per refractionem, 
|per vetri trasparenti e tersi~, idest, lucida et polita, quia si 
essent fuscata vel maculata non ita apparerent, |ovver per acque 
nitide e tranquille~, idest mundas et quietas et non magnas sine 
fundo; unde dicit: |non s@i profonde ch'i fondi sian persi~, 
idest, perditi, quia tunc non appareret imago respicientis in 
aqua; |debili s@i~, idest, in tantum debilia revertuntur, |che 
perla~, idest, margarita candida, |in bianca fronte~, supple, 
existens unius pulcrae albae dominae, |non vien men forte~, idest 
fortiter, |alle nostre pupille~, idest, ad nostrum visum; quasi 
dicat: perla alba in alba fronte venit debiliter ad oculos 
nostros, sed non tamen debilius quam imago nostra repraesentata 
in vitro, vel aqua, vel alio corpore transparente.  Et hic nota 
quod margaritae meliores veniunt ex India; multae tamen 
inveniuntur in mari anglico; unde Caesar cupidus margaritarum 
transivit in Britanniam, ut dicit Svetonius.  Et conchae juvenes 
habent meliores margaritas, et habent colorem velut si parva lux 
penetraret in multum album, ideo nitent cum tamen sint albae; 
ideo bene autor assimilavit lunam margaritae in praecedenti 
capitulo.  

	|17-18.  Perch'io.~  Hic Dantes ostendit quid secutum est 
sibi ex huiusmodi visione.  Et dicit breviter, quod ex hoc ipse 
incurrit errorem contrarium errori Narcissi: Narcissus enim 
credidit suam imaginem apparentem in fonte esse veram 
substantiam; et Dantes nunc e contra credebat substantias veras, 
quae apparebant in luna, esse imagines rerum repraesentatarum in 
ea.  Et ad plenam intelligentiam istius literae est primo 
sciendum quod Thiresias olim famosissimus augur in civitate 
Thebarum in vita visus est dare vera responsa petentibus circa 
futura, ut patet per Statium in IV et in X Thebaidos, et post 
mortem similiter; unde Homerus XI Odysseae inducit Thiresiam in 
inferno cum aureo sceptro in manu apparentem Ulyxi praedicere 
sibi multa de periculis laboribus et morte eius.  Igitur primum 
vaticinium Thiresiae fuit de Narcisso, qui natus in Graecia, puer 
mire formosus, de quo mater nomine Liriope consuluit illum utrum 
filius esset victurus usque ad tempora senectutis: qui respondit 
quod sic si non cognosceret se ipsum.  Responsio visa est vana et 
risu digna; tamen eventus probavit veritatem rei.  Nam Narcissus 
factus juvenis sexdecim annorum magno studio dabat operam 
venationi: accidit ergo semel quod Narcissus fessus calore et 
labore pervenit ad fontem lucidissimum in loco amoenissinio, et 
inclinans se ad undam fontis ad sedandam sitim invasus est ab 
alia siti peiore; quoniam, visa imagine sua pulcerrima in aqua, 
putans esse rem veram non umbram, captus est amore sui, et coepit 
mirari oculos suos qui videbantur duo sidera, capillos aureos, 
qui videbantur radii solis, et ruborem faciei mixtum cum candore; 
et breviter, singula membra pulcra velut mulier in speculo.  
Deinde abiectis vestibus nudus intravit aquam, volens amplexari 
et osculari umbram: sed brachia nuda reducebat ad pectus; et sic 
saepe faciens stabat illusus sine cibo, potu et somno, nec 
satiabatur videre suam fallacem formam, et conquerebatur secum 
quod nec maria, nec montes, nec muri clausis portis, sed parva 
aqua.  Tandem Narcissus coepit resolvi velut cera ad ignem et 
bruma ad solem; et conversus est in florem sui nominis, qui est 
albus rubens in medio, ut dicit Ovidius III Maioris.  Hoc viso, 
videamus breviter quid sibi vult ista jocunda fabula, et quis est 
iste Narcissus: certe est juvenis vanus, vagus, qui more pavonis 
gloriatur et delectatur mirabili forma sua et sibi placet; et sic 
captus amore sui credit videre in se rem veram non umbram, cum 
tamen potius e contra pulcritudo corporis sit umbra quae vanescit 
inter oculos ipsorum mirantium et laudantium: ideo bene vertitur 
in florem, qui cito marcescit ad modicam febriculam et parvam 
adversitatem; et si forte duret aliquandiu, senectus sibi non 
parcit.  Sicut ergo nil gratius, ita nil brevius forma.  Et certe 
omnis terra habet suos Narcissos, nec est diu quod vidi unum 
recte talem, qui florem suae formae stultius et infelicius 
perdidit quam Narcissus, acerba et infami morte.  Nunc ad literam 
dicit autor: |Perch'io corsi dentro all'error contrario a quel~, 
scilicet, errori, |ch'accese amor tra l'uomo~, scilicet, 
Narcissum; est autem Narcissus flos pulcer, qui latine vocatur 
lilium album; |e 'l fonte~, quem vocavit alibi speculum Narcissi. 

	|19-24.  Subito.~  Hic autor ostendit, quid fecerit ad
tollendum errorem suum, quia retroflexit se a tergo putans videre
homines, quorum imagines apparerent in corpore lunae; sed nihil
videns recurrit ad Beatricem pro succursu.  Unde dicit: |Subito
torsi gli occhi~, idest, retroverti visum, |per veder di cui
fosser~, scilicet, illae facies, |s@i com'io m'accorsi di lor~,
idest, quam cito perpendi de illis umbris, |stimando~, idest,
imaginans, |quelle~, scilicet, facies esse, |specchiati sembianti~,
idest, imagines rerum repraesentatarum in corpore lunae tamquam in 
speculo, |e vidi nulla~, idest, nihil de eo quod credebam, |e 
ritorsili avanti~, idest, reduxi ad statum primum versus 
Beatricem, |dritti nel lume della dolce guida~, idest, Beatricem 
luminosam dulciter ducentem me per coelum sicut sol, ut dictum 
est in principio capituli, |che ardea~, scilicet amore, |negli 
occhi santi~, idest, in sancta contemplatione, |sorridendo~, 
scilicet, de errore simplicitatis meae; direxit autem oculos in 
Beatricem, cum magna admiratione, quasi dicens tacite: ah! sancte 
Deus, quid est hoc?  

	|25-33.  Non.~  Hic Dantes ostendit quomodo Beatrix
removerit errorem suum, et direxit in cognitionem verae rei; unde
dicit: et illa Beatrix, |mi disse appresso~, idest, continuo, |non
ti meravigliar perch'io sorrida~, idest, irrideam, |il tuo pueril
coto~, idest, tuam vanam cogitationem ad modum pueri, |che non
fida~, idest, quae cogitatio non fidenter ponit, |il pe'~, idest,
affectionem, |sopra 'l vero~, idest, rem veram, |ma te rivolvi~,
scilicet, retro, |a vto~, idest, frustra, in vanum, |come suoli~,
idest, sicut soles alias te vertere in terra.  Et ecce veritatem:
|ci@o che tu vedi son vere sustanzie~, idest, animae rationales, non
idolum Narcissi, |qui relegate~, idest, confinatae in ista infima
parte lunae, |per manco di voto~, idest, propter defectum voti,
quod perfecte non adimpleverunt, sicut postea dicetur; |per@o parla
con esse~, scilicet, animabus, |et odi e credi~, quicquid dicent
tibi, quia non possunt mentiri; unde dicit: |che la verace luce~,
scilicet, divina, |che le appaga~, idest, contentat, |non lascia
lor torcer li pedi~, idest, amorem et affectionem, |da s@e~, idest,
ab ipsa luce, quae est veritas. 

	|34-36.  Et io all'ombra.~  Ista est secunda pars
generalis, in qua Dantes in speciali agit et tractat de una anima
illarum animarum contraria Narcisso famosa tempore suo.  Ad cuius 
cognitionem oportet primo praescire, quod ista est Picharda 
pulcerrima pudicissima, de qua facta est expressa praedictio 
Purgatorii capitulo XXIV, quae sponte et ex certa scientia 
devoverat suam Christo virginitatem cum jam esset adulta in 
monasterio sanctae Clarae de Florentia.  Sed frater eius dominus 
Cursius de Donatis, miles famosissimus, cum suis ipsam violenter 
traxit de loco, cum despondisset eam viro saeculari, scilicet 
cuidam Roselino de nobilibus de la Tosa.  Picharda perseverans in 
suo sancto proposito, devotissime supplicavit Deo, ut incurreret 
mortem vel infirmitatem, per quam posset servare inviolatam suam 
virginitatem: et continuo gravis morbus invasit carnem eius, quo 
illa moriens transivit ad meliorem sponsum.  Et recte ista 
juvencula tusca fecit, sicut olim adolescens tuscus nomine 
Spurinna, qui cum ob elegantiam suae formae multis viris 
suspectus redderetur, suam formosam faciem unguibus exaravit et 
deformavit.  Nunc ad literam, autor apparat se ad loquendum 
dictae umbrae, dicens: |Et io drizzaimi all'ombra~, idest, 
animae, |che parea pi@u vaga di ragionar~, quia cognoverat eum in 
vita, et erat de patria sua, |e cominciai~, supple, loqui, |quasi 
com'uom cui troppa voglia smaga~, idest, quem ardens desiderium 
alterat: videbat enim illam avidam loquendi secum, et ipse 
volebat servare praeceptum Beatricis.  

	|37-41.  O ben.~  Nunc Dantes ponit orationem suam ad
Pichardam, in qua facit exordium cum petitione petens de nomine et
conditione; unde dicit cum gratulatione: |O ben creato spirito~,
quia ad beatitudinem destinate, |che ai rai di vita eterna~, idest,
ad radios divinae gratiae, |senti la dolcezza~, idest, dulcem
fruitionem felicitatis aeternae, |che non gustata non s'intende
mai~; notanter dicit, quia non novit mellis dulcedinem qui mel non 
gustavit; hinc est quod voluptates sensibiles plus delectant nos 
quam virtus vel felicitas; ideo Paulus qui gustaverat de ista 
dulcedine, dicebat: cupio dissolvi et esse cum Christo; |grazioso 
mi fia~, idest, erit mihi ad gratiam singularem, |se mi contenti 
del nome tuo~, ut recognoscam te, quia videris recognoscere me, 
|e della vostra sorte~, quia audiverat quod erant relegatae in 
loco inferiori ex defectu voti. 

	|42-51.  Ond'ella.~  Hic autor ponit responsionem Pichardae
ad se, quae primo praemittit exordium, deinde narrationem eius. 
Unde continuans dicit poeta: |Ond'ella~, scilicet Picharda, |pronta
e con occhi ridenti~, respondit libenter sub hac forma tangens
causam suae justae responsionis ad justam petitionem: |la nostra
carit@a~,scilicet, beatorum, |non serra porte~, idest non obturat
aures, |a giusta voglia~, et ecce causam, |se non come quella~,
scilicet, caritas divina, |che vuole tutta sua corte~, idest,
voluntatem omnium beatorum, |simile a s@e~, sicut, ipsa Picharda
fuerat experta in se ipsa in vita mortali, quia justa precatio sua
fuerat exaudita super voto continentiae, ut jam dictum est.  Et
describit se ab habitu, virtute et nomine suo, dicens: |io fui nel
mondo~, scilicet, mortali, |vergine.~  Ad quod nota quod virginitas
est habitus electivus integritatis corporis observandae per totam 
vitam; unde virgo est quae sancta est corpore et spiritu, ut ait 
apostolus.  Nota etiam quod virginitas nobilis conditio semper 
fuit in pretio etiam ante cultum christianae religionis, sicut 
patuit in Orithya regina Amazonum et in virginibus vestalibus, 
|sorella~, idest, soror monacha monialis; et deberes recognoscere 
me licet sim pulcrior in vita ista, quam me videris in vestra 
mundana; unde: |e se la mente tua ben mi riguarda~, idest, si 
bene revocas ad memoriam, |non mi ti celer l'esser pi@u bella.~  
Et hic nota quod de Picharda pulcerrima recte potuit dici illud 
Virgilii: ^Gratior et pulcro veniens e corpore virtus.~  
Quamvis enim Seneca dicat, quod sibi videatur errasse Virgilius, 
non video quare, quia non dixit quod virtus sit maior vel 
perfectior in pulcro corpore, sed gratior judicio videntium.  Si 
enim pulcra sit pudica magis laudatur et magis est grata 
videntibus, licet forma non sit res invidiosa, imo saepius 
damnosa, ut patuit in Helena, Paride et Caesare, |ma 
ricognoscerai ch'io son Piccarda~, quam tu novisti in vita, et de 
qua tu petisti fratrem meum Foresium in purgatorio.  Et tangit 
sortem, dicens: |che posta qui~, scilicet, in corpore lunae, |con 
questi altri beati~, scilicet, virginibus, |beata son nella 
spera pi@u tarda~, scilicet, lunae.  Ad quod est sciendum quod 
unusquisque planeta consumit plus vel minus temporis in suo cursu 
secundum maioritatem vel minoritatem circulorum eorumdem; quia, 
scilicet, circulus unius est maior circulo alterius, quoniam, ut 
testatur Macrobius, omnes planetae aequaliter moventur; nam ita 
cito transit luna unum stadium de circulo suo sicut sol unum de 
suo; ideo luna videtur velocior in motu suo cum tamen non sit.  
Sed hic spera lunae appellatur tarda, idest parva, quia describit 
minorem circulum; vel dicitur tarda quia est remotior a primo 
mobili et vicinior terrae, quae est immobilis et gravis, vel quia 
facit tardos.  

	|52-57.  Li nostri.~  Hic Picharda respondet quaestioni 
tacitae, quia enim Dantes poterat petere: quomodo nonne 
tristamini vos esse in bassiori loco parvioris planetae?  
Respondet Picharda, quod potius laetantur.  Dicit ergo: |Li 
nostri affetti~, idest, affectiones, |che sono infiammati solo 
nel piacere dello Spirito santo, formati del suo ordine 
letizian~, idest, laetantur.  Et subdit Picharda declarans illud 
quod dixerat supra, scilicet quod erant hic relegatae ex defectu 
voti, quod dictum videbatur obscurum, quia non apparebat si 
sponte neglexerant votum, vel utrum in totum, vel pro parte, ideo 
dicit: ergo, |e questa sorte~, scilicet, loci, |che par gi@a 
cotanto~, quia nulla est inferior, |per n'@e data~, ab ordine 
divinae justitiae, |perch@e li nostri voti~, scilicet 
continentiae, quae feceramus in mundo, |fur negletti e v#oti~, 
idest, vacua et non adimpleta, |in alcun canto~, idest, in aliqua 
parte sui, sicut plene declaratur in capitulo sequenti.  Et non 
intellige, lector, quod ista simpliciter intelligat se esse 
positam in corpore lunae ex defectu voti, sicut quidam falso 
exponunt; nam omnes sanctae virgines sunt in luna, sicut potes 
videre in beata Clara, quae est in eadem spera, et tamen non 
neglexit votum, imo perseverantissime servavit.  Sicut enim sol 
qui est pater caloris facit viros sapientes, ita luna mater 
humoris facit mulieres honestas.  Sed vult dicere ista virgo quod 
est posita in infima parte lunae, quia non solverat integre 
debitum voti, sicut jam dictum est.  

	|58-63.  Ond'io.~  Hic autor excusat se ab eo quod non cito
recognovit eam propter excellentiam luminis, dicens: |Ond'io a
lei~, supple, dixi illi Pichardae tam pulcre loquenti: |non so che
divino~, idest, aliquid magnum ineffabile, |che vi tramuta da'
primi concetti~, idest, removet vos a prima cognitione hominum,
|risplende nei mirabili aspetti vostri~ qui sunt plus quam humani;
|per@o non fui festino a rimembrar~, idest, velox ad refigurandum
te, |ma ci@o che tu mi dici~, de te, scilicet, quod fuisti in mundo
virgo monialis pulcra, pudica, |or m'aiuta~, idest, adiuvat me ad 
recognoscendum te, |s@i che m'@e pi@u latino~, idest, facilius, 
|raffigurar~, scilicet, te. 

	|64-69.  Ma dimmi.~  Ista est tertia pars generalis, in qua
Dantes discutit unam quaestionem, quae oritur ex verbis dictae 
Pichardae, scilicet, utrum desiderent altiorem locum, idest, 
maiorem gradum beatitudinis.  Petit ergo: |Ma dimmi~, idest, sed 
dic mihi rogo: |voi, che siete qui felici~, in ista infima parte 
lunae, |desiderate voi pi@u alto loco~, sicut juxta sanctam 
Claram, quae sedet altius in isto eodem corpore lunae, ut dicitur 
paulo post, |per pi@u vedere~, idest, profundius de divinitate, in 
qua est tota felicitas, |e per pi@u farvi amici~? quia amiciores 
regi sunt viciniores sibi, et plus sciunt secreta sua.  Et 
apparat ipsam Pichardam ad respondendum cum laetitia, dicens: et 
illa Picharda, |sorrise pria un poco~, de simplicitate 
quaerentis, |con quelle altre ombre~, quia non solum 
Constantia, sed etiam multae aliae virgines erant ibi in pari 
gradu; |da indi mi rispose tanto lieta~, non sicut mundana 
mulier, quae naturaliter invidet pulcritudini alterius, et 
alterius ornamenta meliora et cariora appetit, |ch'arder parea 
d'amor~, scilicet, caritatis perfectae, |nel primo foco~, 
scilicet, Deo; unde alibi in isto libro figurat Deum in circulo 
igneo; vel dicatur, |nel primo foco~, idest, in corpore lunae, 
nam omnia corpora coelestia appellantur ignea.  Unde Virgilius: 
|Vos aeterni ignes~: et Heraclitus dicebat quod omnes Dii erant 
ex igne, sicut refert Tullius primo de Natura Deorum; et 
Augustinus VII de Civitate Dei circa principium.  Modo omnes 
planetae erant Dii apud gentiles antiquos, ut dicetur capitulo 
sequenti.  

	|70-72.  Frate.~  Nunc Picharda respondet perfecte ad 
quaesitum, et dicit quod omnes beati contentantur sorte sua, nec 
plus desiderant quam habeant; et principium et fundamentum huius 
est caritas.  Dicit ergo: |Virt@u di carit@a~, quae cum sit magna 
in via maior est in patria; nam fides et spes cessant ibi, sed 
caritas crescit; |che fa volere sol quel ch'avemo~, et semper 
habebimus, |e d'altro non ci asseta~, idest, et non facit nobis 
desiderium maioris gloriae.  Ideo bene dicit Augustinus: exultant 
omnes in propriis mansionibus; dispar gloria sed communis 
laetitia omnium; |quieta la nostra volunt@a~, idest, contentat.  
Simile est de vasis differentibus in terra, quia minus vas non 
potest plus capere de aqua, et ita anima in coelo non est capax 
maioris gloriae, nec potest plus appetere.  

	|73-81.  Se.~  Hic Picharda probat dictum suum, quia si non
esset sic sequeretur nimis absurdum inconveniens.  Unde dicit: |Se
desiassimo esser pi@u superne~, idest, superiores in gloria, |gli
nostri desiri foran~, idest, essent, |discordi dal voler di colui~,
idest, Dei, |che qui ne cerne~, idest, deputat nos quemlibet in
ordine suo.  Hoc autem est impossibile, unde dicit, |che~, idest,
quod desiderare superius, |vedrai non capere~, idest, non habere 
locum, |in questi giri~, idest, speris coelestibus, |s'essere in 
caritate @e qui necesse~, si, pro quia, quia sic est de necessitate,
|e se la sua natura ben rimiri~, quia caritas diversitatem animarum
consolidat in unionem, ita quod cessat omnis discordia, |anzi~, imo
potius e contra, |formale~, principium, |ad esto beato esse~,
idest, ad istum statum beatitudinis omnium bonorum aggregatione
perfectum, |tenersi dentro alla divina voglia~, idest, conformare
nos voluntati divinae, quae est prima et summa causa, |perch'una
fansi nostre voglie~, una unitate concordiae.  Bene ergo dicit
Boetius in libro de regulis fidei, quod sancti in illa gloria erunt
astricti tanto caritatis affectu, ut minimus in maximo gloriam suam
in tantum esse gaudebit, ac si tantum ipsemet obtineret.  Quid 
mirum? cum Deus summa caritas, summa sapientia in ipsis sit, et 
ipsi in Deo.  In ipso siquidem regno habebunt Deum ipsum 
praemium, quem perpetuo facie ad faciem contemplabuntur; et quae 
nunc per speculum in aenigmate imaginantur divina secreta, tunc 
plenitudine scientiae comprehendent.  Et concludit Boetius: 
Erubescant igitur Machomitae qui mulierculas et miri saporis 
carnes delicias bestiales terrenas non coelestes, corporis non 
animae resurrectionem promittunt.  

	|82-87.  S@i che.~  Hic Picharda addit ad praedicta, quod
ista concors et unita voluntas non solum est inter eos in illa
spera inferiori lunae, sed etiam inter omnes per speras superiores. 
Unde dicit: |S@i che come noi sem di soglia in soglia~, idest, de
gradu in gradum, |per questo regno~, idest, per omnes speras
coelorum, |piace a lutto il regno~, idest, omnibus regnicolis
beatis, |come al re~, scilicet, aeterno, |che'n suo voler ne
'nvoglia~, idest, accendit nos et animat in suam voluntatem.  Et
concludit: |in la sua voluntate nostra pace~, idest, quietatio et
contentatio animi: amor enim quanto est diffusus in plures, tanto
est maior et perfectior, quia illi plures referuntur ad unum,
scilicet Deum; unde dicit: |ella~, scilicet voluntas divina, |

quel mare~, scilicet magnum, |al qual tutto si muove ci@o ch'ella
cria~, ex nihilo sicut angeli et animae rationales, |e che natura
face~, idest, producit per generationem.  Et hic nota quantum
similitudo maris sit propria: sicut enim omnes aquae habent ortum a
mari, et revertuntur ad illud et mare non redundat; ita omnia tam
creata quam generata sunt a Deo, et ad ipsum inclinantur
diversimode, sicut patuit primo capitulo huius Paradisi, et ideo
nihil accrescit. 

	|88-90.  Chiaro.~  Hic autor ponit effectum orationis
Pichardae, scilicet, quia ipse certioratus est de dubio suo.  Unde
dicit: |Chiaro mi fu allor~, ex verbis claris Pichardae, |come ogni
dove~, idest, omne ubi, idest, omnis locus, |in cielo  
paradiso~, quia Deus in omnibus et omnes in Deo licet dispariter.  
Unde dicit: |e s@i~, idest, quamvis, |la grazia del sommo bene~, 
scilicet, Dei, |non vi piove d'un modo~, idest, aequaliter. 

	|91-96.~  Ma s@i com'egli avvien.~  Ista est quarta et
ultima pars generalis, in qua Dantes facit quod Picharda
prosequitur narrationem inchoatam supra, et nominat aliam umbram
modernam quae pari merito est praemiata ibi secum.  Et primo
praemittit qualiter ipse contentus absolutione fecerit aliam
petitionem Pichardae, scilicet, quare non adimpleverit votum suum;
et hoc per comparationem domesticam et propriam: et dicit breviter
quod accidit sibi sicut epulanti apud amicum, qui cum comedit de
bono elixo, ipsum laudat et petit assum.  Dicit ergo: |Ma s@i
com'egli avvien s'un cibo sazia~, scilicet, primus, |e la gola~
idest, appetitus, |d'un altro rimane ancor~, quia est diversus a
primo, |che quel si chiere~, idest, secundus quaeritur, |e di
quel~, scilicet, primo, |si ringrazia; cos@i fec'io~, quia satiatus
primo cibo animae, facta gratiarum actione, petivi secundum, |con
atto e con parola~, idest, signo et verbo, |per apprender da lei~, 
idest, causa discendi ab illa Picharda, |qual fu la tela~, idest, 
materia quam ipsa ordita fuerat, |onde non trasse fin al co la 
spola~, idest, quam incoeperat et non perduxerat ad finem.  Et 
facit convenientem metaphoram, quia dicit quod non duxerat 
spolam, idest, linguam quae texit orationem, sicut spola telam; 
et telam vocat ipsam orationem quae texitur lingua. 

	|97-102.  Perfetta.~  Nunc Dantes ponit orationem ipsius
Pichardae, quae primo laudabiliter describit beatam Claram, cuius
regulam ipsa intraverat.  Et ad claram intelligentiam istius
literae est praesciendum, quod beata Clara nomine et re, quia
magnis virtutibus claruit, fuit conterranea et contemporanea beati 
Francisci, eius dilecta et devota, quae in omnibus illius 
vestigia voluit imitari, in paupertate, caritate, humilitate, 
sobrietate, puritate et simplicitate.  Haec namque sacratissima 
et clarissima virgo, haereditate vendita, de pretio nihil 
reservans, totum pauperibus erogavit; et amorem cum paupertate 
contraxit, ut nihil praeter Deum habere vellet, nihil nisi 
necessarium vestimentum et victum permitteret a sororibus recipi.  
Et cum Gregorius IX vellet ipsam absolvere a voto tam arctae 
paupertatis, respondit alto animo virgo praeclara, se velle 
absolvi a peccatis, non a consiliis Jesu Christi.  Tegebat igitur 
tenerrimum corpusculum simpla tunicula et vili palliolo: in nuda 
humo saepe super sarmenta jacebat, et nodosum cilicium ex pilis 
camelorum portabat, etsi aliquando mollius usa est sacco 
palearum.  Cum autem furor Friderici II, qui tunc vexabat romanam 
ecclesiam induxisset saracenos de Nuceria usque Assisium, haec 
praeclara virgo, invocata Regina virginum, monasterium suum a 
barbarorum saevitia liberavit et civitatem ab obsidione.  
Quadraginta duobus annis haec virgo currens in stadio, tandem 
bravium beatitudinis est adepta: cui redeunti ad patriam, Regina 
angelorum magna turba virginum comitata occurrit, et suo suscepit 
in gremio: quam Alexander IV propter virtutum merita et 
miraculorum magna prodigia sanctorum catalogo libens adscripsit.  
Nunc ad literam dicit poeta: illa Picharda, |mi disse: perfetta 
vita~, scilicet, contemplativa, |et alto merito~, idest, magna 
opera meritoria, |inciela~, idest, collocat in coelo in isto 
corpore lunae, |donna~, scilicet, sanctam Claram, |pi@u su~, 
scilicet, ad maiorem gloriam quam me Pichardam, |alla cui norma~, 
idest, regulam, |si veste e vela~, scilicet, a monialibus, |gi@a 
nel vostro mondo~, scilicet, mortali, et praecipue in Italia.  
Beata namque Clara nobilis genere, virtute et sanctitate 
venerabilis videtur superare alias sanctas in vita licet non 
fuerit martyr, sicut Catherina et multae, quae magna 
materfamilias traxit post se tam longum ordinem virginum.  Et 
ecce causam finalem, |perch@e si vegli e dorma~, in 
contemplatione, |fin al morir~, quia non qui incoeperit, |con 
quello sposo~, scilicet, Christo; nam monialis est sponsa 
Christi, et sic peius est rapere vel violare monialem quam 
maritatam.  Et dicit: |ch'ogni volo accetta che carit@a~, 
scilicet, voventis, |conforma a suo piacere.~  Et sic vide quod 
votum factum contra caritatem non est servandum; sicut si vir 
voveat non reddere debitum uxori, vel non loqui proximo suo. 

	|103-105.  Dal mondo.~  Hic Picharda, praemissa
descriptione beatae Clarae, narrat quomodo intraverit regulam eius,
dicens: ego Picharda, |giovenetta~, idest, puella adultae aetatis,
|fuggi'mi dal mondo~, sponte, |per seguirla~, idest, causa
sectandi vitam eius, |nel suo abito mi chiusi~, ubi prius eram
soluta in saeculo ligavi me religioni, |e promisi la via della sua
setta~, cum electione, deliberatione et proposito.  

	|106-108.~  Et subdit qualiter impeditum est votum eius,
dicens: |uomini poi, a mal pi@u ch'a bene usi~, scilicet, dominus
Cursius de Donatis et Foresius frater eius, quorum alter assuetus
erat dominio, alter vero gulae, ut clare patuit capitulo
Purgatorii, |fuor mi rapiron~, me invitam et reclamantem, |della
dolce chiostra~; et vere claustrum dulce est et quasi umbra
paradisi in mundo; ubi saeculum est amarum et infernus viventium. 
Et concludit Picharda in facto suo, dicens: |e Dio si sa poi qual
mia vita fusi~, quia fuit brevis in corpore infirmo in sancto
proposito.  

	|109-114.  E questo.~  Nunc Picharda describit aliam
animam, quae fuit in simili sorte secum, licet non habuerit eumdem
exitum.  Et ut litera sequens sit clarior, oportet scire, quod haec
magna Constantia fuit filia Guilelmi quondam optimi regis Siciliae;
in cuius ortu quidam Joachim Calaber spiritu prophetico dotatus,
praedixit Guilelmo filiam natam Siciliae et Italiae desolationem
futuram.  Rex vaticinio stupefactus et territus, quia ab experto
credebat viro amplissimae autoritatis, post longam meditationem
volens, si posset, avertere fatum regno, dedicavit ipsam Deo in
claustro, ut sic omnis spes viri vel filii tolleretur.  Quae cum
jamdiu sancte vixisset in otio, mortuo sanctissimo patre et fratre
eius, non extante haerede legitimo, quidam Tancredus Regulus de
stirpe transversali suscepit regni gubernaculum, et post eum
Guilelmus juvenis filius eius; ex quo factum est, ut nobile regnum
variis furiis, ut olim, vexaretur bellis et seditionibus
intestinis.  Quapropter decretum est pro remedio, ut Constantia
traderetur alicui magno principi, cuius potentia et opera
succurreretur regno.  Tandem cum magno labore et dolo vix obtentum
est, ut Constantia a religionis proposito moveretur; et
consentiente summo Pontifice nupsit Henrico imperatori filio
Friderici I.  Et deposito virginitatis pudore, quam perpetuam Deo
voverat in vita, concepit ex viro cum admiratione omnium, cum jam
esset vetula quinquaginta quinque annorum.  Cum autem hoc fictum
crederetur a multis, ad tollendam omnem suspicionem, edicto
principis factum est, appropinquante tempore partus, ut nobiles
matronae ex tota insula vocarentur; quibus praesentibus sub
tentorio apud Panormum, peperit terribile monstrum, scilicet
Fridericum II hostem implacabilem ecclesiae.  Unde Fridericus,
quando volebat facere solemne sacramentum, habebat de more dicere:
Per illud miraculum, quo mater mea genuit me, ego sic faciam.  Nunc
ad literam dicit Picharda sic: |E questo altro splendor~, bene 
dicit, quia Constantia ex alto rerum culmine effulsit in nostro 
orbe occidentali, filia regis magni, uxor maioris imperatoris: et 
si fuit gloriosa in terris virtute et potentia magna, quanto 
magis in coelo? |che ti si mostra dalla mia destra parte~, 
ratione maioris honoris, |e che s'accende~, idest, illuminatur et 
inflammatur, |di lutto 'l lume della spera nostra~, idest, 
influentia lunae, quasi dicat quod fuit vere filia lunae tanto 
tempore continens et servans virginitatem; |sorella fu~, idest, 
monialis; et facit unam interpositionem, dicens, |intende~, tu 
Dantes, |di s@e ci@o ch'io dico di me~, quia nolens et dolens 
tracta fuit de dulci claustro; unde dicit: |e cos@i le fu tolta~, 
sicut mihi, |di capo l'ombra delle sacre bende~, nam a velo vili 
ad pretiosum diadema, et ab aspera tunica transivit ad purpuram 
regum.  

	|115-123.  Ma.~  Hic Picharda narrat constantiam ipsius 
Constantiae, dicens: |Ma poi che pur al mondo fu rivolta~, illa 
virgo, |contra suo grado~, idest, votum suum voluntarium, e 
|contra buona usanza~, quia contra leges, decreta, et mores; ideo 
male cessit sacerdotibus, |non fu dal vel del cuor giammai 
disciolta~, quia semper in animo retinuit habitum monasticum.  Et 
hic nota quod judicio meo Picharda videtur magis excusanda quam 
Constantia; primo, quia Constantia vetula virum non noverat usque 
in senectutem; ista vero juvencula erat viro aptissima in 
fiorentissima patria.  Secundo, quia mentem firmaverat diutissime 
in suo habitu; ista vero parum fuerat.  Tertio, quia Constantia 
non habuit parentes cogentes eam sicut Picharda, sed solum 
sacerdotum.  Quarto, quia maior sanguine debebat maiori animo 
dicere, sicut dixit Susanna pravis sacerdotibus.  Et describit 
ipsam a nomine proprio et partu mirifico, dicens: |questa @e la 
luce~, idest, anima luminosa, |della gran Costanza~, imperatrice 
romanorum, |che del secondo vento di Soave~, idest, ex Henrico V, 
|gener@o il terzo~, idest, Fridericum II, |e l'ultima possanza~; 
nam Fridericus II fuit potentissimus omnium principum a Carolo 
Magno citra.  Et hic nota quod poeta pulcre vocat superbam 
potentiam et vanam gloriam mundi ventum; et potissime ista domus 
Sueviae fuit velut ventus auster terribilis turbans serenum aerem 
et faciens magnas strages, sed cito deficiens.  Primus ergo 
ventus Sueviae fuit Fridericus I dictus Barbarussa; secundus 
Henricus, nomine quintus; tertius Fridericus II, qui fuit ultimus 
imperator de domo Sueviae.  Gens enim suevorum maxima bello et 
potentissima omnium germanorum olim fuit, ut patuit per Julium 
Celsum, et nunc esse creditur ut dicit Petrarcha.  De duobus 
Fridericis qui fuerunt duo flumina belli pauca hic dico, quia 
multa dicta sunt in Inferno et Purgatorio.  Et concludit autor, 
quod Picharda recessit cum cantu, dicens: |cos@i parlommi~, illa 
Picharda de se et Constantia, |e poi cominci@o: Ave, Maria, 
cantando~, talis oratio bene congruebat tali virgini, |e cantando 
van@io~, idest, disparuit, a simili, |come per acqua cupa cosa 
grave.~  Bene dicit, quia ista mulier pudore gravis disparuit in 
corpore lunae frigido, humido velut aqua.  

	|124-130.  La vista.~  Hic ultimo autor finiens capitulum
ostendit quomodo converterit se ad novam materiam, dicens: |La
vista mia~, idest, speculatio intellectualis, |che la seguio~ illam
Pichardam, |quanto possibil fu~, homini viventi in carne sequi
animam beatam; vel hoc dicit quia non poterat amplius loqui cum
Picharda cum alia restarent dicenda; unde dicit: |poi che la
perse~, idest, perdidit eam de visu, |volsesi al segno di maggior
disio~, idest, ad desiderium duarum quaestionum subscriptarum, |et
a Beatrice tutta si converse~, illa visio mea; |ma quella folgor
nel mio sguardo~, ut accenderet intellectum meum ad dubia quae
discutiuntur in sequenti capitulo, |s@i, che da prima il viso nol
sofferse~, propter excellentiam luminis, |e ci@o mi fece a dimandar
pi@u tardo~, quia materia erat ardua. 
