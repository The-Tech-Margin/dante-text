	|SUMMARIUM.~  CANTUS VIGESIMUS PRIMUS, ^in quo ponitur
ascensus ad speram Saturnii, in qua introducuntur spiritus
contemplativi.~

	|Proemio.~  GI@A eran gli occhi miei rifissi al volto.~ 
Postquam in superiori capitulo praecedenti autor noster
descripsit spiritus illustres de spera Jovis, qui meruerunt
felicitatem aeternam per vitam activam civiliter et politice, et
juste administrantes regna et dominia mundi; nunc consequenter in
isto XXI capitulo intendit tractare de animabus quae servierunt
Deo per vitam contemplativam remotae ab omni strepitu saeculi;
quae quidem animae virtuosae sequutae sunt influentiam Saturni. 
Et praesens capitulum breviter potest dividi in quatuor partes
generales.  In prima quarum autor describit ascensum suum ad
speram Saturni et signum scalae, et spiritus qui apparent ibi in
generali.  In secunda introducit unum spiritum contemplativum,
cui movet aliqua dubia quae ille solvit, ibi: ^E quel che
presso.~  In tertia movet sibi aliam quaestionem quae nascitur ex
solutione unius dubii, ibi: ^Io veggio ben.~  In quarta et ultima
dictus spiritus ad petitionem autoris propalat se, et vituperat
incidenter pastores modernos ecclesiae, ibi: ^S@i mi prescrisser.~  

	|1-3.~  Ad primum veniens dico, quod autor describit suum
ascensum ad speram Saturni; et primo continuans dicta dicendis
praetangit excellentiam istius septimae sperae, dicens: |Gli
occhi miei~, scilicet, intellectus et ratio, |gi@a eran rifissi~,
idest, reversi et revoluti, |al volto della mia donna, e l'animo
con essi~, quasi dicat: toto animo converteram me ad ipsam; unde
dicit: |e da ogni altro intento s'era tolto~, quasi dicat:
sufficienter erat tractatum de spera Jovis et Jovialibus quantum
patitur praesens materia huius operis; ideo converti me ad
Beatricem ut scirem quid facere deberem.  

	|4-6.  Ed ella.~  Hic autor describit superexaltationem
Beatricis; et ad ostendendam eius pulcritudinem immensam pulcre
fingit, se non vidisse eius laetitiam et luciditatem
superexaltari, sicut erat solitus semper videre in ascensu
aliarum sperarum; de qua re Beatrix se excusat, assignans causam
huius ex parte debilitatis autoris, qui deficeret sub nimio
pondere laetitiae et luciditatis immensae; quod declarat per
similitudinem propriam de Semele.  Ad cuius intelligentiam est
breviter praesciendum quod Semele, de qua facta est mentio
Inferni capitulo, fuit filia Cadmi ducis thebani, cum qua Jupiter
concubuit; quae praegnans ex Baccho petivit ab Jove etc.  Nunc ad
literam autor: |Ed ella~, scilicet Beatrix, |non ridea~, idest,
non ostendebat mihi risum, idest, laetitiam suam modo solito, |ma
incominci@o~, idest, sed illa Beatrix coepit, supple, dicere mihi:
|s'io ridessi~, idest, si propalarem tibi excellentem laetitiam
meam, |tu ti faresti~, idest, deficeres, |qual fu Semele~,
scilicet, ex fulminatione Jovis; unde dicit: |quando fessi di
cenere~, quasi dicat: non posses aliter sustinere radios mei
splendoris sine morte quam potuerit Semele sustinere fulgur
Jovis.  Et ut magis clareat ista similitudo Semelis consideretur
exemplum naturale; sicut videmus de facto, quod saepe mulier
praegnans propter terribilem sonum tonitrui emittit vel eiicit
filium abortum; sicut etiam aliquando accidit, quod tonitruus
bombardae excussit cerebrum de capite hominis, et reddit ipsum
immemorem et inde mortuum.  

	|7-12.~  Ch@e la bellezza.~  Hic Beatrix assignat causam
sui dicti, dicens breviter, quod potentia intellectiva esset
insufficiens ad tantam excellentiam sustinendam, a simili frons
arboris sustinere non valet impetum fulminis, a quo tota subito
obruitur.  Dicit ergo: |Ch@e la bellezza mia che pi@u s'accende~,
idest, magis et magis invalescit et elucescit, |per le scale~,
idest, per speras planetarum et orbes, dell'eterno palazzo~,
idest, coeli, quod aeternaliter durat numquam ruiturum, |quanto
pi@u si sale~, idest, ascenditur, |com'hai veduto~, scilicet, in
omnibus speris inferioribus, in quarum singula descripta fuit
superexaltatio Beatricis, |tanto splende~, idest, tam
supereminenter et excessive, |che il tuo mortal podere~, idest,
tua virtus intellectiva, |sarebbe al suo fulgore fronda che tuono
scoscende~, idest, quasi ramus arboris quem tonitrui scindunt. 
Et hic nota quod similitudo est propria, quia scrutator
maiestatis opprimetur a gloria; vult ergo autor per hoc dare
intelligi quod intellectus, quando appropinquat ad primam causam
in sua speculatione non debet praesumere temere cognoscere
pulcritudinem aeternorum, sicut fecit in aliis magis remotis a
Deo.  

	|13-15.  Noi.~  Hic Beatrix praemissa ista positione
describit ascensionem suam ad septimam speram Saturni, dicens:
|Noi sem levati al settimo splendore~, scilicet, Saturnum; et
dicit: |che misto~, idest coniunctus et temperatus, |del suo
valore~, idest, calore leonis, |raggia mo gi@u~, idest, influit in
inferiora, |sotto il petto del lione ardente.~  Vult dicere quod
Saturnus qui est naturae frigidae et siccae erat nunc in leone,
quod signum est calidum et siccum.  Et hic nota quod anno Domini
MCCC quando autor noster fecit suam mirabilem et nobilem
visionem, Saturnus erat in leone septem gradibus, Juppiter in
ariete gradibus viginti quatuor, Mars in pisce gradibus vinginti
quatuor, Sol in ariete in principio, Venus in pisce, Mercurius in
virgine, Luna in libra.  

	|16-18.  Ficca.~  Hic Beatrix reddit autorem attentum ad
videndum et notandum signum figuratum in corpore Saturni, dicens:
|Ficca la mente dirietro agli occhi tuoi~, idest, firma virtutem
memorativam post intellectivam; et dicit: |e fa di quelli~,
scilicet oculis, |specchio alla figura~, scilicet, scalam, |che
ti sar@a parvente~, idest, quae apparebit tibi, |in questo
specchio~, scilicet, Saturno, in quo ista figura relucet, sicut
in speculo, quasi dicat: attente speculare figuram, quae
ostendetur tibi in isto corpore Saturni.  

	|19-24.  Chi sapesse.~  Hic autor descripturus altam
scalam contemplationis, primo praemittit suam delectationem
inspectione illius, dicens cum admiratione, ut reddat auditorem
avidum et attentum ad istam contemplationem: |Chi sapesse~,
idest, quicumque sciret, |qual era la pastura del viso mio~,
idest, qualis erat delectatio visionis meae, |nell'aspetto
beato~, idest, inspectione illius beatae figurae, |quand'io mi
trasmutai ad altra cura~, scilicet, ad respiciendum id quod
Beatrix dixerat, |conoscerebbe quanto m'era a grato, ubbidire
alla mia celeste scorta~, idest, Beatrici, quae scortabat me per
iter coeli, quasi dicat: si quis consideraret quanta delectatio
consistit in dulci otio sanctae contemplationis, cognosceret quod
non gravabat me labor iste considerandi nunc contemplationem. 
Unde dicit: |contrappesando l'un con l'altro lato~, scilicet,
compensando laborem contemplationis cum delectatione; sicut a
simili videmus de facto in uno viro religioso contemplativo, qui
videtur ex uno latere gravari ab obedientia quam praecipit sancta
scriptura vel regula eius; et tamen, si bene disponit se, recipit
ex alia parte magnam consolationem, et talis labor videtur sibi
levis; et de rei veritate jugum est suave, si quis bene advertat,
non seductus vana pompa mundi, quia tales contemplativi cum mundo
non sunt et cum hominibus non flagellabuntur.  

	|25-30.  Dentro.~  Hic autor describit signum nobile quod
apparet in Saturno, scilicet, unam scalam auream.  Ad cuius
intelligentiam est praenotandum, quod autor noster nobiliter et
eleganter fingit figuram scalae, quoniam isti Saturnini
ascenderunt in coelum in prima vita per contemplationem quae
merito figuratur per scalam.  Scala siquidem est instrumentum quo
quis ascendit ab infimis ad alta, et per contemplationem a terra
ad coelum; immo et a coelo usque ad Deum tamquam per scalam
altissimam; est enim coelum ad modum scalae distinctum per plures
gradus, idest, speras et orbes, ut dictum est in principio huius
capituli.  Hoc notato, est ad literam descendendum, quam construe
et expone sic: |Vid'io uno scaleo eretto in suso~, idest, unam
scalam erectam in altum; unde dicit: |tanto che nol seguiva la
mia luce~, idest, quod oculus intellectualis non poterat
attingere ad apicem huius scalae, quia, ut dictum est, pertingit
usque ad Deum.  Et dicit: |di color d'oro~, ad denotandum
perfectionem vitae contemplativae, quae excedit omnem aliam,
sicut aurum metalla sine rubigine aliqua; et dicit: |in che
raggio traluce~, quia radius gratiae solis aeterni magis
resplendet super istas quam super caeteras inferiores, sicut
patet de Johanne Baptista; et dico, |vidi dentro al cristallo~,
idest, planetam Saturni translucentem, |che cerchiando il mondo~,
idest, qui Saturnus circumdans mundum, circa quem movetur
circulariter et amplectitur intra se caeteras speras planetarum,
|porta il vocabol~, idest, nomen, |del suo caro duce~, scilicet,
Saturni, qui fuit carus dux ipsius mundi, quasi dicat, quod iste
septimus planeta vocatur sive denominatur Saturnus a Saturno
rege.  Fuit enim Saturnus de rei veritate rex insulae Cretae, quo
regnante multum viguit justitia, et insula illa floruit omnibus
bonis; ideo poetae finxerunt, quod aetas aurea fuit sub illo; de
qua jam saepe dictum est, sed praecipue Purgatori capitulo; ideo
dicit: |sotto cui giacque ogni malizia morta~, quia in illa
aetate homines vixerunt innocenter et sine vitio; quod debet
intelligi sicut exposui praeallegato capitulo. 

	|31-33.  Vidi anche.~  Hic autor, descripto signo aureae
scalae, nunc describit spiritus splendidissimos apparentes in ea,
dicens: |Vidi anche~, vidi etiam in praedicta scala, |tanti
splendori~, idest, splendidos spiritus, |scender giuso~,
scilicet, versus nos, |per li gradi~, praedictae scalae, |ch'io
pensai ch'ogni lume, che par nel cielo~, per diversos orbes
distributum et distinctum, |fosse diffuso quindi~, scilicet, per
illam scalam: per hoc innuit autor quod isti tenebant summum
gradum beatitudinis, et per consequens luminis et splendoris. 
Est ergo hic notandum, quod Saturnus, inter alia opera multa quae
fecit, fecit viros contemplativos, solitarios, abstractos,
melancholicos.  Unde Aristoteles libro Problematum movet unam
quaestionem, quare omnes sapientes mundi fuerint melancholici,
licet non e converso, quia tunc essent superflui sapientes etc. 
Talia hic vide.  

	|34-42.  E come.~  Hic autor describit actum, modum et
discursum illarum animarum per comparationem claram polarum, quae
per se est satis manifesta; ideo construe et expone literam sic:
|E parve a me che tal modo~, scilicet, motus et cursus, |fosse
quivi~, scilicet, in scala aurea, |in quello sfavillar~, idest,
in splendore illorum sanctorum contemplativorum, |che insieme
venne~, quasi, scilicet, magna multitudo spirituum aggregatorum,
quasi nubes, vel involucrum subito simul praesentaverunt se primo
impetu; et dicit: |s@i come si percosse in certo grado~, idest,
postquam divisum et distinctum fuit cum pervenisset ad certum
gradum scalae.  Et hoc fecit, |come le pole~, quae sunt de genere
picarum, |si muovono~, scilicet, de loco ubi pernoctaverunt, vel
arbore, |insieme a scaldar le fredde piume~, quas, scilicet
frigus nocturnum infrigidaverat, |al cominciar del giorno~,
idest, in principio calescentis diei de mane propter adventum
solis.  Aliqui tament exponunt, quod autor loquitur de tempore
veris, quia polae recedunt a nobis tempore autumni; sed litera
non patitur istam expositionem, ideo prior teneatur pro meliori. 
Et dicit: |per lo natural costume~, idest, instinctu naturae, non
assuefactione hominis, |poi altre vanno via~, scilicet, volant a
longe, |senza ritorno~, quia scilicet non revertuntur pro tunc;
|altre rivolgon s@e onde son mosse~, quia scilicet revertuntur
versus locum unde recesserunt, |et altre fan soggiorno~, idest,
faciunt residentiam ibi, |roteando~, idest, circulariter volando
per aerem, sicut aliquando notavi istum actum in multis partibus
itinerando.  Et sic vide quomodo autor repraesentat diversos
discursus animarum per diversos volatus polarum, quarum
comparatio non videatur alicui aliena; primo, quia omnes animae
separatae ubique figurantur in avibus volantibus propter earum
levitatem et velocitatem; et inter caeteras animas animae
contemplativorum sunt veloces, leves et expeditae, non gravatae a
carne, non impeditae ab occupaminibus mundi.  Secundo, quia polae
amant solitudinem, similiter et contemplativi.  Unde eligunt
heremum pro habitatione sui.  Tertio, sicut polae primo apparent
simul glomeratae, postea dividuntur et tendunt ad diversas
partes, ita hic istae animae: polae etiam sunt aves humiles et
planae et ita animae contemplantium etc.

	|43-45.  E quel che presso.~  Ista est secunda pars
generalis, in qua autor introducit unum spiritum singularem
contemplativum, cui movet aliqua dubia.  Ad cuius evidentiam est
praesciendum quod iste spiritus fuit quidam Petrus Damianus vir
totus contemplativus et speculativus, qui primo duxit vitam
sanctissimam in heremo, et in senectute factus est cardinalis
etc.  Fuit autem dictus Petrus de Romandiola de civitate Ravennae
vel Faventiae, cuius corpus jacet in civitate Faventiae, ubi
habetur in magna devotione, in extremo civitatis in ecclesia quae
dicitur Sancta Maria.  Ideo bene autor introducit eum hic in
spera Saturnalium; et primo describit eius accessum et singularem
gratulationem, dicens: |E quel~, scilicet, lumen, |che ci si
ritenne pi@u presso si fe' s@i chiaro ch'io dicea pensando~,
scilicet, in mente mea: |io veggio ben l'amor che tu m'accenne~,
quasi dicat: bene perpendo specialem affectionem quam ostendis
mihi, quia scilicet vis ut quaeram.  

	|46-48.  Ma quella.~  Hic autor ostendit suspensionem
desiderii sui, quia ex una parte ille spiritus per signum
invitabat eum ad petendum, ex alia parte Beatrix non licentiabat
ipsum; unde dicit: |Ma quella~, scilicet, Beatrix, |ond'io il
come e il quando~, idest, modum et tempus, |del dire e del tacere
si sta~, scilicet, media, inter affirmare et negare, |ond'io fo
ben ch'io non dimando~, quia eram positus sub eius obedientia,
|contra 'l disio~, idest, contra desiderium meum, qui multum
desiderabam loqui illi animae, quae videbatur sponte se offerre
mihi non rogata, non requisita. 

	|49-51.  Perch'ella.~  Hic autor ostendit quomodo Beatrix
licentiaverit eum sic suspensum, quia videbat voluntatem eius:
unde dicit: |Perch'ella~, scilicet, Beatrix, |che vedeva il tacer
mio~, sciliet, invitum, |nel veder di colui~, scilicet, Dei, |che
tutto vede~, et cogitatus et actus, |mi disse: solvi il tuo caldo
disio~, idest, libera tuum ardens desiderium, quod tenes
carceratum in mente contra velle tuum et inclusum.  

	|52-57.  Et io.~  Hic autor describit suam orationem ad
praedictum, et facit exordium cum petitione.  Dicit ergo primo
persuasive: |Et io~, ita licentiatus, |incominciai~, supple,
dicere: |la mia mercede~, idest, meritum meum in te, |non mi fa
degno della tua risposta~, quasi dicat: quamvis ego non merear
responsionem tuam aliquo merito meo, quia vivens in carne
contemplabaris Deum abstractus a consortio hominum, tamen ex quo
Deus concedit mihi gratiam loquendi non dedignaberis me audire. 
Et persuasione facta facit petitionem; et primo petit causam suae
proximae accessionis ad eum, dicens: |ma, o vita beata~, idest,
anima contemplativa adepta summum gradum beatitudinis, |che ti
stai nascosta dentro alla tua letizia~, idest, intra lucem, qua
fasciaris et velaris, |fammi nota la cagion~, idest, manifesta
mihi causam, |che mi t'accosta s@i presso~, idest, quae fecit te
venire magis quam alius prope me; et dicit: |per colui~, idest,
amore Dei, |che il chieder mi concede~, idest, qui dat mihi
gratiam petendi: quia, ut patet ubique per totum librum, autor ex
speciali gratia Dei fecit istud iter per infernum, purgatorium,
et paradisum.  Aliqui tamen textus habent: ^per colei~, et tunc
exponatur sic, idest, contemplatione Beatricis, quae concedit
mihi licentiam quaerendi, ut paullo ante dictum est: tamen prior
litera est melior.  

	|58-60.~  Et subdit secundam petitionem, et petit quare
cantus non auditur in illa spera Saturni, sicut audivit in
omnibus aliis speris inferioribus.  Dicit ergo: |e di'~, idest,
etiam manifesta mihi causam, |perch@e la dolce sinfonia~, idest,
suavis harmonia, |di paradiso si tace in questa ruota~, idest,
circulo Saturni, qui est amplior et altior caeteris circulis
planetarum, et per consequens hic deberet esse dulcior harmonia
et melodia; et dicit: |che suona s@i devota gi@u per l'altre~,
idest, quae symphonia auditur ita suaviter in aliis speris
inferioribus. 

	|61-63.  Tu hai.~  Hic autor ponit responsionem Petri
Damiani ad quaesita, qui primo respondet ad secundam petitionem,
dicens: et illa anima beata, |rispose a me: tu hai l'udir~,
idest, auditum, |mortale~, et per consequens impotentem, |s@i come
'l viso; per@o qui non si canta per quel che Beatrice non ha
riso~; quasi dicat, eadem ratione qua non potuisti videre
laetitiam et pulcritudinem Beatricis, non potes audire melodiam
cantus; quae causa est assignata supra in principio capituli,
quasi dicat: sicut non vidisti supra in introitu sperae
superexaltationem Beatricis, quae tamen erat lucidior et pulcrior
quam umquam vidisses eam; ita nunc non audis cantum sicut in
aliis speris, et tamen hic est excellentior quam audiveris
umquam, ne sub nimia dulcedine confundaris, sicut per risum
Beatricis fuisses confusus.  

	|64-66.  Gi@u.~  Hic Petrus Damianus respondet ad primam
petitionem, scilicet, quam ob causam locavit se tam prope
autorem; quae responsio clara est.  Unde dicit: |io discesi tanto
gi@u per farti festa~, idest, ut facerem tibi gratulationem qua tu
invitaveris ad petendum; et dicit: |col dire e con la luce che mi
ammanta~, idest, qua ego sum ornatus et velatus tamquam sub
mantello, et non cum cantu. 

	|67-72.  N@e pi@u.~  Hic Petrus Damianus respondet
quaestioni tacitae; poterat enim autor quaerere: Nonne fecisti tu
hoc ex maiori dilectione quam haberes ad me? respondet et dicit:
|n@e pi@u amor mi fece esser pi@u presta~, quasi dicat, non veni ad
te citius aliis ex maiori amore, quem haberem ad te; et reddit
rationem, dicens: |ch@e pi@u e tanto amor quinci su ferve~, idest,
ardet per istam scalam supra me, quasi dicat, quod unaquaeque
illarum animarum habet plus et tantumdem caritatis ad eum; unde
dicit: |s@i come il fiammeggiar ti manifesta~, quia secundum
qualitatem splendoris cognoscitur ibi ardor amoris.  Et ideo
subdit veram causam huius, dicens, quod Deo placuit potius
mittere eam quam aliam animam.  Unde dicit: |ma l'alta carit@a che
ci fa serve pronte al consiglio~, idest, providentiae divinae,
|che governa il mondo sorteggia qui~, idest, destinat et vult,
quod sors veniat ad me, |s@i come tu osserve~, idest, vides et
perpendis etc.

	|73-78.  Io veggio.~  Ista est tertia pars generalis, in
qua autor movet aliam quaestionem Petro Damiano, quae nascitur ex
solutione praedictae quaestionis: quia enim Petrus dixerat quod
fuerat solus praedestinatus ad veniendum ad eum, ideo merito
petit quod videtur sibi durum cognoscere cur potius ipse quam
alius.  Dicit ergo: |Diss'io, io veggio ben, sacra lucerna~,
idest, o sacrosancta lucida anima, |come libero amore basta a
seguire la provvidenza eterna in questa corte~, quia hic paretur
libere, non serviliter sicut in curiis terrenis, |ma questo @e
quel che mi par forte a cernere~, idest, videtur mihi difficile
ad discernendum, scilicet, |perch@e fosti predestinata sola a
questo ufficio~, scilicet, veniendi ad me, |tra le tue consorte~,
idest, inter alias socias et participes eiusdem beatitudinis
tecum.  

	|79-81.  Non venni.~  Hic autor descripturus responsionem
illius animae, primo praemittit eius apparatum festinum, dicens:
|Non venni prima all'ultima parola~, quia vix bene compleveram
petitionem meam, |che il lume~, idest, illa anima luminosa, |fece
centro del suo mezzo~, idest, de medio ipsius animae, volvendo se
circulariter et velociter.  Unde dicit a simili, |girando s@e come
veloce mola.~  

	|82-87.  Poi.~  Hic autor ponit responsionem illius
animae quae dicit, et primo ostendit quam et quantam cognitionem
habet a Deo; et breviter dicit quomodo Deus praedestinavit eam ad
habendam tantam gratiam quanta est scientia sua, per quam
speculatur ista.  Ordina sic literam et expone: |Poi l'amor che
v'era dentro~, scilicet, intra illam lucem, |rispose~, sub hac
forma verborum: |luce divina~, scilicet, radius divinae gratiae,
|s'appunta sopra me~, idest, ferit, |penetrando~, idest,
perforando, |per questa~, scilicet, lucem meam, |in ch'io
m'inventro~, idest, in cuius lucis ventre ego claudor; et est
verbum tractum de nomine.  Et dicit: |la cui virt@u~, idest, cuius
lucis divina virtus, |congiunta col mio veder~, idest cum mea
visione, idest, cognitione, |mi leva sopra me~, idest, super
naturam animae rationalis, |tanto ch'io veggio la somma
essenzia~, scilicet, divinam, |della quale @e munta~, idest, ex
qua summa essentia est emuncta et abstracta ipsa lux.  

	|88-90.~  Et subdit quod in dicta elevatione tam alta
recipit cognitionem illam quam habet, quae aequaliter parificatur
cum luce sua.  Dicit ergo, |quinci vien l'allegrezza ond'io
fiammeggio~, quasi dicat, quantum video in Deo, tantum resplendeo
et gaudeo, ita quod secundum quantitatem visionis est quantitas
splendoris.  Unde dicit: |perch'io pareggio~, idest, adaequo, |la
chiarit@a della fiamma~, idest, splendoris, |alla vista mia
quant'ella @e chiara~, idest, quod tanta est claritas visionis et
cognitionis meae, quanta est claritas luminis et splendoris mei. 
Et hic nota quod per omnia ista verba iste spiritus non vult
aliud dicere nisi, quamvis ego alte videam in Deo multa secreta
eius quia fui ita contemplativus, tamen nescio, nec scire possum
causam de qua petis.  Et quod ista sit eius intentio, patet ex eo
quod sequitur.  

	|91-96.  Ma quella.~  Hic Petrus Damianus, facta ista
praesuppositione, facit suam responsionem, et in effectu vult
dicere, quod praeter Deum nullus novit quare ipsa anima sola
praedestinata fuerit ad huiusmodi officium.  In summa vult
dicere: lux divina venit super me, quae tantum addidit meae
cognitioni, quod scivi, quod volebat quod venirem ad te.  Unde
dicit: |Ma~, nihilominus, |quell'alma~, idest, anima beata, |che
pi@u si schiara nel cielo~, idest, quae clarius videt occulta Dei,
sicut Johannes Baptista, vel Evangelista, |quel serafin~, idest,
ille angelus de primo ordine seraphinorum, |che 'n Dio ha fisso
pi@u l'occhio~, idest, qui profundius videt intra mentem divinam,
|non soddisfar@a alla tua dimanda~, idest, non satisfacere posset;
quasi dicat: nulla anima superior posset satisfacere tibi, nedum
ego.  Et reddit rationem huius, dicens: |per@o che quel che chiedi
s@i s'inoltra~, idest ita profundatur, |nell'abisso~, idest,
profunditate sine fundo, |dell'eterno statuto~, idest, decreti
divini ordinamenti, |ch'@e scisso~, idest divisum et separatum,
|da ogni vista creata~, idest, ab omni cognitione creaturae tam
angelicae quam humanae.  

	|97-99.  E tu.~  Hic Petrus Damianus praecipit autori, ut
dicat mortalibus quod abstineant a talibus quaestionibus; unde
dicit: |E tu rapporta questo~, idest, refer et scribe hominibus,
|quando tu riedi al mondo mortale~, scilicet, percurso toto
coelo, et itinere tuo finito: et assignat causam, dicens: |s@i che
non presumma pi@u muover li piedi~, idest, affectiones, a |tanto
segno~; quasi dicat: non praesumat currere usque ad tam
longinquum gradum, vel terminum cognitionis, ad quem antequam
pertingeret esset fessus, immo mortuus; ideo bene dictum est:
|state contenti~ etc.  

	|100-102.  La mente.~  Hic Petrus confirmat sive probat
dictum suum per locum a minori: et breviter dicit quod
intellectus qui lucent in coelo in hominibus fumant in terra;
quomodo ergo potest intellectus hominis in foedo et obscuro
carcere carnis positus illud quod non potest intellectus
separatus et beatus in coelo, immo nec intellectus angelicus? 
Dicit ergo: |La mente~, scilicet, humana, |che luce qui~,
scilicet, in coelo, |fumma in terra~, et sic non habet calorem
vel claritatem, qua possit attingere ad tales causas videndas. 
Et ideo arguit: |onde riguarda come~, aliquis supple, |pu@o
laggiue~, idest, potest in terra cognoscere, |quel che non puote
perch@e 'l ciel l'assumma~, idest, quamvis coelum recipiat ipsum
intra tantam claritatem suam, sicut patet in nobis qui sumus
beatificati in coelo, et tamen non possumus cognoscere id quod
petis.

	|103-105.  S@i mi prescrisser.~  Ista est quarta pars
generalis, in qua Petrus Damianus propalat se ad petitionem
autoris: et primo autor continuans dicta dicendis, ostendit
quomodo petiverit ab eo quis esset, dicens: |Le parole sue s@i mi
prescrisser~, idest, ligaverunt ita me, et ita occupaverunt
mentem meam, sicut possessor bonae fidei occupat rem alienam, et
suam facit jure permittente, |ch'io lasciai la questione~, ac si
autor diceret in mente sua: bene solvisti mihi de temeraria
petitione mea.  Et dicit: |e mi ritrassi~, quasi confusus, |a
dimandar umilmente chi fue.~  

	|106-111.  Tra duo.~  Hic Petrus facit suam responsionem
ad petitionem autoris; et describit se multipliciter ab operibus
et eius sancta vita contemplativa.  Ad cuius intelligentiam est
praesciendum quod iste Petrus Damianus construxit duo nobilia
monasteria; unum in monte Apennino in quadam alpe altissima inter
Marchiam et Tusciam, inter civitatem Eugubii et terram quae
dicitur la Pergola.  Ibi enim est hodie monasterium quod
appellatur etc.  Fecit et aliud nobile monasterium apud Ravennam
quod appellatur Sancta Maria in Portu, quod distat ab ipsa
civitate per tria milliaria etc.  Nunc ad literam, autor primo
describit primum locum.  Vide literam et expone, quae est
ambigua, et a multis perverse exposita.  |Sassi~, idest montis
Apennini, |surgon tra duo liti d'Italia~, scilicet, inter mare
tyrrhenum sive leonis, et mare adriaticum.  Ad quod nota quod
Italia est tota insula praeterquam ex una parte tantum versus
occidentem; et mons Apenninus dividit eam per longum, et
circumdat et claudit cum alpibus suis ex parte qua non est
insula, ubi Italia dividitur a Gallia et Germania.  Et dicit:
|tanto~, supple, surgunt, |che assai i tuoni~, idest, multa
tonitrua, |suonan pi@u bassi~, idest, quod multa tonitrua fiunt in
aere infra cacumen illius montis.  Regio enim aeris ubi
generantur tonitrua distat a superficie terrae per stadia
sexdecim; et dicit: |e non molto distanti alla tua patria~,
scilicet, Florentia vel Tuscia.  Debes ergo referre altitudinem
tonitruorum ad altitudinem montis, et non ad distantiam loci
patriae suae, quia tunc litera esset falsa.  Aliqui tamen
exponunt quod autor loquitur hic de heremo Camalduli, quae est in
Casentino non multum longe a patria autoris; sed istud est
falsum, quia statim manifestat ipsum locum a nomine proprio. 
Unde subdit: |e fanno un gibbo~, idest, montem altum, vel alpem,
|che si chiama Catria~, qui locus est ab initio in introitu
Marchiae Anconitanae.  Et nota hic quod hic est ille mons de quo
dicit Lucanus, quod Apenninus est ibi altior quam in caeteris
locis, ad quem confugit Pompeius.  Et dicit: |di sotto al quale~,
idest, infra quem gibbum, |@e consecrato un ermo~, idest, nemus,
ubi est heremitorium et monasterium, |che suole esser disposto a
sola latria~, idest, soli cultui veri Dei.  Ad quod notandum quod
est latria idolatria etc.  

	|112-117.  Cos@i.~  Hic Petrus Damianus describit suam
sanctam vitam.  Et primo autor continuat dicta dicendis, dicens:
Et ille Petrus, |ricominciommi cos@i il terzo sermo~, idest,
tertium sermonem.  Primus enim sermo Petri declaravit duo dubia
autori; secundus unam quaestionem; hic tertius, quem nunc
incipit, narrare coepit quis esset.  Unde dicit: |e poi
continuando disse: Io mi fei s@i fermo quivi~, scilicet, in
praedicto loco, catria, |al servizio di Dio~; omnino abstractus a
servitiis hominum, |che contento nei pensier contemplativi~,
idest, simpliciter vivens contemplative non active, |passava
caldi e geli~, et alia incommoda naturae, |lievemente~, idest,
sine magno apparatu et opere, |pur con cibi di liquor d'olivi~,
idest, oleo, jeiunando, quasi dicat, cum cibariis vilibus et
vulgaribus oleo conditis, puta oleribus et leguminibus sine
carnibus et pinguibus, quae gravant animam et impediunt a
contemplatione.  

	|118-120.  Render.~  Hic Petrus Damianus arguit fratres
sui ordinis modernos, qui neglecta regula vivunt dissolute et
pinguiter, dicens: |Quel chiostro~, idest, illud monasterium, ubi
stant claustrales, |solea render fertilmente~, idest, affluenter
et copiose, |a questi cieli~, quasi dicat: multi solebant salvari
in loco illo per contemplationem; et venire ad coelum istud; et
ponit plurale pro singulari, et praedicit eorum vituperium de
proximo dicens: |ed ora @e fatto vano~, idest, vacuus talibus
bonis viris contemplativis, |s@i che tosto convien che si riveli~,
idest, propalet se per sua vitia. 

	|121-123.  In quel.~  Hic Petrus describit se a nomine
proprio, et duplici cognomine, dicens: |Io fui Pier Damiano in
quel luoco~, praedicto, scilicet, catria.  Et subdit secundum
cognomen suum dicens: |e fui Pietro peccator nella casa di nostra
Donna~, idest, in monasterio Sanctae Mariae in portu de Ravenna;
unde dicit: |in sul lito Adriano~, quia locus iste est in littore
maris adriaci; ut jam dictum est supra.  Et hic nota quod multi
sunt decepti hic, dicentes, quod Petrus peccator fuit alius a
Petro Damiano de eodem ordine; quod est penitus falsum; immo
Petrus Damianus vocavit se nomine proprio in primo loco catriae;
in secundo vero gratia summae humilitatis vocavit se Petrum
peccatorem.  

	|124-126.  Poca vita.~  Hic Petrus Damianus describit se
a dignitate sua quia in senectute fuit promotus ad cardinalatum,
dicens: |Poca vita mortal m'era rimasa~, quia parum supervicturus
eram, |quando fui chiesto e tratto a quel cappello~, scilicet
cardinalatum; et dicit: |che pur di male in peggio si travasa~,
quia in dies depravatur et devoratur per vitia.  

	|127-129.  Venne.~  Hic potest esse quinta pars
generalis, ubi Petrus sumpta occasione ex dicto suo digreditur ad
vituperandum praelatos moderni temporis, qui vivunt magis
voluptuose quam contemplative.  Et ut cautius et evidentius
reprehendat eos, primo commendat vitam sobriam et sanctam priorum
pastorum, dicens: |Venne Cephas~, idest, Petrus, qui
interpretabatur caput, quia fuit caput Apostolorum et primus
papa, |e venne il gran vasello dello Spirito Santo~, idest,
Paulus socius Petri, qui vocatus est vas electionis, sicut est
scriptum et expositum secundo capitulo Inferni, |magri e scalzi~,
quos ego conatus fui imitari toto posse, |prendendo il cibo di
qualunque ostello~, quasi dicat: mendicando panem.  

	|130-135.  Or voglion.~  Hic Petrus Damianus aperte
infamat pastores modernos per contrarium ad dictos apostolos,
dicens: |Li moderni pastori or voglion chi rincalzi quinci e
quindi~, scilicet, a dextris et sinistris, |e chi li meni, tanto
son gravi~, idest, pingues et corpulenti, quales multos vidi in
curia romana; et hoc contra macredinem praedictorum; |e chi gli
alzi dirietro~, quia habent cappas longas verentes terram cum
cauda: et hoc contra nuditatem praedictorum.  Et ideo, dolore
stimulante, subdit: |cuopron gli palafreni~, pingues et politos,
sicut ipsi sunt, |de' manti loro~, quia eorum chlamydes sunt ita
longae, amplae et capaces, quod cooperiunt hominem et equum; unde
dicit: |s@i che due bestie van sotto una pelle~, scilicet, bestia
portans, et ipse portatus, qui verius est bestia et bestialior
ipsa bestia.  Et certe si autor revivisceret hodie posset mutare
literam istam et dicere: |s@i che tre bestie van sotto una pelle~,
scilicet, cardinalis, meretrix et equus; sicut audivi de uno quem
bene novi, qui portabat concubinam suam ad venationem post se in
clune equi vel muli; et ipse vere erat sicut equus et mulus sine
ratione.  Ex dictis Petrus iratus exclamat ad Deum: |o pazienza~,
scilicet divina, |che tanto sostieni!~ idest, quomodo potes
tantum sustinere quod non irascaris?  Et non mireris, lector, si
autor tamquam poeta ista loquitur de praelatis, cum et magni
doctores et sancti viri non potuerunt abstinere ab huiusmodi
vituperiis.  Unde bene beatus Bernardus hanc voluptuosam et
bestialem vitam praelatorum mirabiliter et notabiliter
perstringit, dicens: cum cuncti status hominum aliquid laboris
habeant, aliquid voluptatis, praelati novo quodam artificio
diserentes omne quod molestat in omnibus respuerunt, omne quod
delectat in omnibus acceperunt etc.  Et hic nota quod autor
noster magna arte usus est fingens Petrum Damianum ista
vituperosa dicere de pastoribus, quia fuit cardinalis, et novit
vitam eorum; ideo veracius et audacius potuit loqui de suis; immo
de rei veritate dictus Petrus talia et peiora scripsit de
praelatis.  Scripsit enim duo opera praecipua in eleganti stilo,
quorum unum est de epistolis et sermonibus, in quo multa mala
dixit de ipsis.  Aliud vero fecit, in quo scribit de praelatis
flagitia nefaria, quae honeste dici non possunt inhonestissima. 
Fuit siquidem Petrus iste homo rigidus valde, et inter alia
pulcra quae scribit in isto secundo volumine disputat subtiliter
contra Hieronymum, qui dixit quod Deus non poterat virginitatem
perditam restaurare.  

	|136-142.  A questa.~  Hic autor describit effectum
narrationis Petri Damiani, scilicet actum quem fecerunt animae
illorum contemplantium, dicens: |Vid'io pi@u fiammelle~, scilicet
multas illarum ardentium animarum, |scendere e girarsi di grado
in grado~, scilicet, illius scalae aureae, |a questa voce~, idest
ad exclamationem factam per Petrum.  Et dicit: |et ogni giro fe
facea pi@u belle~, quia scilicet, ad omnem girationem
efficiebantur splendidiores, quia confirmantes dictum Petri et
clamantes vindictam ad Deum.  Unde subdit: |e vennero dintorno a
questa,~, scilicet, flamma dicti Petri, |e fermarsi~, juxta eam;
et dicit: |e fero un grido~, adiuvantes clamorem dicti Petri, cum
clamore suo; unde dicit: |di s@i alto suono, che non potrebbe
assomigliarsi qui~, idest, quod non posset reperiri digna
similitudo vel comparatio in nostro mundo ad exprimendum ipsum. 
Et claudit capitulum, dicens: |n@e io lo intesi~, |s@i mi vinse il
tuono~, quia vox tonans et terribilis reddidit me attonitum et
confusum; in qua voce rogaverunt judicium Dei cadere super
rectorem sedis apostolicae, scilicet, Bonifacium VIII, ut
tangetur sequenti capitulo etc.
