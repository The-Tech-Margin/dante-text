	|SUMMARIUM.~  CANTUS DECIMUS OCTAVUS, ^in quo dominus
Cacciaguida ponit illustres viros in quadam figura, et ponitur
ascensus in speram Jovis.~

	|Proemio.~  ^GI@A si godeva solo del suo verbo.~  Postquam
in superiori capitulo proxime praecedenti autor noster introduxit
Cacciaguidam antiquum suum ad praenarrandum sibi suum futurum
exilium et refugium; nunc consequenter in isto XVIII capitulo
introducit eumdem ad ostendendum sibi viros illustres,
bellicosos, apparentes in ipsa cruce Martis, et ingreditur speram
Jovis.  Et praesens capitulum potest breviter dividi in quatuor
partes generales; in prima quarum autor ponit suam dispositionem
circa audita, et correctionem Beatricis.  In secunda idem
spiritus praedictus manifestat sibi aliquot famosos de spera
Martis, ibi: ^Come si vede.~  In tertia describit suum ascensum
ad speram Jovis, et signum aquilae quod apparet in illo, ibi: ^Io
mi rivolsi.~  In quarta et ultima reprehendit pastores, qui
impediunt rectum regimen saeculare illius aquilae, ibi: ^O dolce
stella.~  

	|1-3.~  Ad primum ergo dico, quod autor describit suam
dispositionem circa ea quae audiverat et eius correctionem.  Et
continuans dicta dicendis, dicit: |Quello spirto beato~, idest,
ille Cacciaguida quem vocavit in praecedenti capitulo speculum
aureum, idest, splendidum et relucens radiis solis aeterni, |gi@a
si godeva solo~, scilicet, in se, |del suo verbo~; gaudebat
siquidem, quia hortatus fuerat autorem ad utilitatem multorum in
tollerantia adversorum; sed autor ipse partim gaudebat, partim
dolebat; unde dicit: |et io gustava lo mio~, scilicet, verbum,
quod tangebat me, |temprando l'acerbo col dolce~, idest,
compensans dulcedinem gloriae et honoris, vel dulcedinem
vindictae cum acerbitate exilii et incommodorum quae sequuntur ad
illud.  

	|4-6.~  E quella.~  Hic autor ponit reprehensionem
correctoriam Beatricis circa fallum suum dicens: |E quella
donna~, scilicet, Beatrix, |ch'a Dio mi menava~, quia sacra
theologia est quae recte tendit ad Deum, et ducit hominem ad
Deum, |disse: muta pensier~; per hoc praesupponit quod autor
cogitabat de vindicta contra cives suos.  Et assignat causam,
dicens: |pensa ch'io sono presso a colui ch'ogni torto disgrava~,
quasi dicat: sum penes Jovem qui est gubernator justitiae, ut
statim dicetur, et tamen intelligere debes de omnipotenti Deo,
qui dicit: mihi vindictam, et ego retribuam.  

	|7-12.  Io mi.~  Hic autor ponit effectum verborum
Beatricis, et excusat a descriptione exaltatae pulcritudinis,
dicens: |Io mi rivolsi all'amoroso suono~, scilicet, verborum
Beatricis, quae tota ardebat sacro amore divinorum calcatis
terrenis; et dicit, |del mio conforto~, quia bene hortatur
hominem et consolatur contra adversa, quae nunc expectabat contra
se.  Et subdit excellentiam pulcritudinis, dicens: |e quale amor
io vidi allora negli occhi santi~, in quibus maxime relucent
pulcritudo et amor istius formosissimae dominae, |qui
l'abbandono~, quia scilicet non describo nunc.  Et assignat
causam quare dimittit descriptionem huius amoris hic; et dicit,
quod hoc facit tam ex defectu eloquentiae, quam ex defectu
memoriae.  Unde dicit: |non perch@e io diffidi pur del mio
parlare~, quasi dicat: non ideo dimitto descriptionem hanc solum
quia non confidam in eloquentia mea, sed etiam quia defido debili
memoria mea; unde dicit: |ma per la mente che non pu@o reddire
tanto sovra s@e~, quia memoria non potest referre quae intellectus
videt supra vires suas, cum sit alligata organo corporali, ut
patuit circa principium huius Paradisi, quasi dicat: loquela non
sufficit, et memoria est defectiva; et dicit: |s'altri non la
guidi~, sicut divina gratia. 

	|13-18.  Tanto.~  Hic autor describit effectum illius
inspectionis; et breviter dicit: quamvis non possum describere
amorem ineffabilem huius dominae, tamen bene possum referre unum,
quod eius inspectio removit me ab omni inordinata affectione. 
Unde dicit: |Tanto poss'io di quel punto ridire~, cum veritate,
|che, rimirando lei~, idest, eius tam amorosum visum, |lo mio
affetto~, idest, affectio mea, quae prius erat capta ab appetitu
vindictae, |libero fu da ogni altro disire~, idest ab omni alio
desiderio ultionis.  Et nota quod autor merito hoc fingit, quia
sacra scriptura removet animum speculantis in ea ab omni appetitu
vindictae, probans quod nihil remanet inultum apud Deum.  Et vere
si quis non esset impatiens morae, Deus facit justissime
vindictam de omnibus, licet oculus humanus aliquando non possit
penetrare ad fundum divinae justitiae.  Et subdit quod fuit ita
liber ab omni alio desiderio, donec vidit radium aeternum, qui
radiabat in oculis eius, descendere ad se per medium visus illius
Beatricis.  Unde dicit: |fin che 'l piacer eterno~, scilicet,
Deus, |che raggiava diretto~, idest, relucebat sicut in speculo,
|in Beatrice dal bel viso~, idest, in Beatrice quae habet pulcrum
visum, quia in oculis eius maxime consistit pulcritudo eius, ut
tantum nunc dictum est.  Et est communis modus loquendi, sicut
tota die dicimus: ^Sotto alle treccie bionde; e la tal dagli
occhi vaghi~; ita a simili dicit autor: |in Beatrice dal bel
viso~, quia mediante visu Beatricis radius aeternae lucis venit
ad hominem, |mi contentava col secondo aspetto.~  Et hic nota
quod homo non potest videre immediate divinam lucem, sed mediante
Beatrice, sicut gratia exempli homo non potest videre lumen solis
in ipso sole, sed videt ipsum per refractionem radiorum, et
reverberationem in superficie terrae vel muri; ita a simili
intellectus humanus non potest comprehendere lumen divinum in
ipso Deo, sed in sacra scriptura, ubi relucet et repraesentatur;
ideo ad intelligendam bene praesentem literam, quae fortis est,
debes ad mentem reducare illud quod scriptum est primo capitulo
Paradisi, ubi autor fingit quod Beatrix respiciebat solem, et
ipse in oculis eius.  Ergo nunc potes clare intelligere quid
intelligat autor cum dicit, |col secondo aspetto.~  

	|19-21.  Vincendo.~  Hic autor ostendit quomodo Beatrix
converterit eum ad se, ad illum spiritum antiquum Cacciaguidae,
ut iterum loqueretur secum.  Unde dicit: |Ella~, scilicet,
Beatrix, |vincendo me col lume d'un sorriso~, quia scilicet,
visus meus sustinere non poterat excellentiam luminis laetitiae
eius, |mi disse: volgiti~, scilicet, ad primum patrem tuum, |et
ascolta~, quia scilicet, vult adhuc loqui tecum, et dicit: |ch@e
paradiso non @e pur nei miei occhi~; quasi dicat: felicitas non
tantum consistit in exemplis virorum illustrium, qui saeculariter
vixerunt in mundo, et tamen fecerunt opera praeclara accendentia
animum viri christiani ad amorem fidei, pro qua isti certaverunt
usque ad mortem cum sanguinis effusione.

	|22-27.  Come si vede.~  Ista est secunda pars generalis,
in qua autor introducit spiritum Cacciaguidae qui manifestat sibi
singulariter quosdam viros illustres de spera Martis.  Et primo
describit dispositionem illius ad loquendum per unam
comparationem pulcram et propriam; et breviter vult dicere, quod
ipse cognovit per evidens signum exterius immensam affectionem
interiorem illius spiritus, sicut saepe videmus in homine, quando
aliqua passio occupat hominem totum.  Ordina sic literam: |Io
conobbi la voglia in lui~, idest, voluntatem interiorem
Cacciaguidae, |di ragionarmi ancor alquanto~, quia enim multa
dixerat Cacciaguida de prosapia sua, de statu patriae et cursu
fortunae autoris; ideo volebat adhuc propalare utiliter et
delectabiliter certos spiritus martistas, |nel fiammeggiar del
folgor santo~, idest, in scintillare splendoris illius beati
spiritus, |a cui mi volsi~, scilicet, de mandato Beatricis.  Et
declarat hoc per simile dicens: |cos@i come l'affetto~, idest,
aliqua passio animi interior, |si vede qui~, scilicet, in aliquo
homine vivente in isto mundo mortali; et dicit: |se ello~,
scilicet, affectus, |@e tanto~, idest, tam intensus et vehemens,
|che tutta l'anima sia tolta da lui~, idest, occupata et capta ab
ipso tali affectu, ita quod trahat omnes vires animae ad se, ita
quod nihil aliud operetur; sicut verbi gratia, homo aliquando
propter nimium gaudium efficitur totus tremens, et ita propter
nimium timorem efficitur totus pallidus, et propter nimiam iram
vel verecundiam efficitur totus rubeus et ardens.  Et hic nota
quod autor vult dicere a simili propter tremulam radiationem
illius spiritus, perpendit magnum gaudium illius, qui volebat
sibi dicere aliqua gesta nobilium paritura gaudium et ipsi
dicenti, et autori audienti; tum quia sunt in se pulcra et
magnifica delectantia lectorem suum, tum quia ipse Cacciaguida
erat nobilis, et fuerat strenuus bellator et armiger, qui pugnans
pro fide Christi feliciter ceciderat, et autor nobilis; et tales
spiritus strenui armorum ut plurimum sunt nobiles.  

	|28-33.  E cominci@o.~  Hic autor ponit narrationem ipsius
Cacciaguidae, qui primo praetangit in generali altam materiam
sequentem, commendans spiritus describendos.  Unde dicit: |E
cominci@o~, supple, ille spiritus Cacciaguidae coepit dicere in
hac forma: |spiriti beati son~, idest, martiales, |in questa
quinta soglia~, idest, spera Martis, quae est quintus gradus
regionis aethereae; unde dicit: |dell'albero~, scilicet, coeli,
quod autor metaphorice vocat arborem, quia tamquam arbor
altissima habet multos et maximos ramos, scilicet, novem speras,
quibus obumbrat et claudit totam terram; quam arborem coeli autor
explicat per contrarium arborum terrenarum, dicens: |che~, idest,
quae arbor, |vive della cima~, idest, recipit vitam desuper a Deo
ex paradiso, ubi nostrae arbores trahunt alimentum a radicibus,
veluti ore in terram demerso, |e frutta sempre~, idest, non solum
ad certum tempus, sicut arbores nostrae, quia coelum nunquam stat
otiosum, immo continuo parit mirabiles fructus, quia
innumerabiles effectus et omnes ad bonum finem, |e mai non perde
foglia~, sicut nostrae arbores, quae communiter perdunt folia in
autumno, postea renovant ea in vere; et per hoc innuit quod
coelum nullam recipit alterationem, quia est ingenitum et
incorruptibile.  Et subdit excellentem gloriam istorum spirituum,
dicens: |che~, idest, qui spiritus, |fur di gran voce~, idest,
magnae famae et nominis in mundo vestro, |prima che venissero al
ciel~, petituri gloriose triumphum de eorum victoriis partis in
multo sanguine et sudore; et dicit ad confirmandam laudem
egregiam istorum, |s@i ch'ogni musa ne sarebbe opima~, idest,
fertilis et copiosa, quasi dicat: omnis poeta posset sibi
assumere thema poetice describendum ex gestis singulorum, nedum
omnium.  Et verum dicit, quia posset fieri magnum poema de gestis
Caroli Magni et ita de aliis. 

	|34-36.  Per@o mira.~  Hic Cacciaguida reddit autorem
attentum ad considerandum istos singulariter dando sibi signum
indicans unumquemque, dicens: et quia isti sunt tales, |per@o
mira~, idest, cum admiratione inspice, |nei corni della croce~,
istos enim collocat in superiori parte crucis tamquam
excellentiores, quia |quel ch'io or nomer@o far@a l@i~, scilicet, in
illo cornu, |l'atto, che fa il suo fuoco veloce in nube~, quasi
dicat: quicumque spiritus fuerit nominatus a me emittet jaculum
rubeum splendoris ardentis sicut facit fulgur in nube, ex qua
excutitur.  Et recte isti emittunt jaculum igneum, quia fuerunt
viri fortes animosi, quorum virtus est ardens.  Habent enim
choleram acutam; ideo bene reponuntur in Marte, qui est calidus
et siccus, et coloris rubei sicut ignis; jaculum autem igneum est
radius gloriae istorum. 

	|37-39.  Io vidi.~  Hic Cacciaguida incipit nominare
dictos viros fortes et famosos in strenuitate armorum tam veteres
quam novos; et primo nominat unum principem veteris testamenti. 
Ad cuius cognitionem est praesciendum quod Josue fuit dux populi
Dei, mortuo Moyse, ut scribitur libro Josue, qui conquisivit
Terram Sanctam; de quo dictum est supra in alio capitulo.  Hic
ergo fuit fortissimus etc. et mortuus est etc.  Ad literam ergo
dicit autor: |Io vidi un lume tratto per fa croce~, scilicet, per
lineam radialem, |dal nomar Josu@e com'ei si feo~, idest, statim
cum factum fuit illud lumen; unde dicit: |n@e mi fu noto prima il
dir che il fatto~, quasi dicat: in instanti vidit lumen fieri, et
spiritum audivit nominari, ita quod dum nominaretur factum est,
et dum fieret factum est vel nominatum est; ita quod unum non
fuit prius altero, sed simul et semel audivit nomen et vidit
lumen.  Et nota quod bene fingit autor quod statim cum nominatur
aliquis istorum proborum emittit ex se lumen claritatis et
gloriae, quia praemium inseparabiliter comitatur virtutem, et
statim cum virtus est nota est clara et gloriosa; ideo bene per
nominationem istorum intellige notificationem eorum.  

	|40-42.  Et al nome.~  Hic autor nominat alium virum
fortem veteris testamenti, scilicet Judam Machabaeum.  Ad cuius
intelligentiam est praesciendum, quod Juda iste fuit fortissimus,
qui pugnavit, ut legitur libro Machabaeorum, pro defensionem
templi etc., qui die qua cecidit in proelio mille milites
interfecit, si scriptura non mentitur, quod bene credi potest de
amico Dei, quando hoc narratur et creditur de pagano, sicut de
Hectore.  Ad literam ergo, dicit autor: |E vidi un altro~,
scilicet, lumen, |muoversi roteando~, idest, circulando, |al nome
dell'alto Maccabeo~, qui fuit tam altus et magnanimus, ut dictum
est.  Et declarat causam moventem ipsum circulariter et velociter
per unam comparationem domesticam et propriam ad propositum suum. 
Ad cuius comparationis intelligentiam oportet praescire, quod
paleum est instrumentum quoddam ligneum, quo pueri ludunt
Florentiae; et est quasi dimidius trochus, sive semitrochus; est
enim in superiori parte amplus et planus, in inferiori rotundus,
tendens in acutum.  Modo pueri habent unam cordulam vel cingulum
alligatum uni virgae, et tenentes virgam in manu, percutiunt
paleum cum cordula vel cingulo, cum jam coeperit moveri in gyrum;
et ex tali percussione continuant diu talem motum circularem,
sive circulationem.  Modo ad propositum vult dicere autor, quod
sicut virga est quae causat motum circularem in illo paleo, ita a
simili laetitia tamquam virga faciebat motum circularem in illo
spiritu.  Dicit ergo: |e letizia era ferza~, idest, virga, |del
paleo~, idest, illius spiritus qui movebatur circulariter et
velociter sicut paleum.  

	|43-45.  Cos@i.~  Hic autor nominat duos spiritus
illustres, scilicet, Carolum Magnum et Orlandum: de Carolo
scriptum est VI capitulo Paradisi, quomodo pugnavit pro ecclesia
contra Desiderium regem longobardorum.  Iste siquidem, sicut
scribit Alcuinus qui fuit nutritor eius et archiepiscopus
Tricipinus, fuit staturae etc. et recuperavit Hispaniam de
manibus saracenorum etc.  Multa tamen vana de isto vulgantur in
libris gallicorum, et linguis vulgi.  Nunc ad literam, dicit
autor: |Lo mio sguardo attento~, idest, oculus intellectualis
attente respiciens, |ne segu@i duo cos@i~, idest, sicut illos duos
primos Josue et Judam, |per Carlo Magno~, et nota quod iste
vocatus est magnus etc. |e per Orlando~; iste fuit filius comitis
Melonis et sororis Caroli, et fuit unus ex duodecim palatinis
quos creavit Carolus in partes Franciae, qui mortuus est pugnando
pro fide in Hispania etc.  Et declarat suam sequutionem visualem
per quoddam simile manifestum, dicens: |com'occhio segue suo
falcon volando~; et est comparatio propria.  Sicut enim oculus
attente sequitur altum volatum falconis, qui est avis nobilis,
peregrina, quando gyratur in aere; ita a simili oculus autoris
sequebatur attente utrumque dictorum spirituum nobilium alte
volantium, quando movebantur circulariter in cruce.  

	|46-48.  Poscia.~  Hic autor nominat simul quatuor alios
spiritus illustres, scilicet Guilelmum, Renoardum, Gutifredum et
Robertum Guiscardum.  Guilelmus fuit comes Orengae sive filius
comitis Narbonae etc.  Renoardus fuit dux fortissimus qui
pugnavit contra saracenos; fuit cognatus dicti Guilelmi etc.  Ad
cognitionem Gutifredi est praesciendum, quod iste factus fuit dux
Terrae Sanctae recuperatae, tamen noluit coronari ob reverentiam
coronae spinarum.  Quo mortuo rex Baldovinus frater eius factus
est rex Jerusalem, qui dominio ecclesiae magnam partem Asiae
subiugavit, vel ponam ibi: de Roberto Guiscardo et eius gestis
dictum est in Inferno, quomodo vicit Apuliam et Siciliam.  Hic
siquidem postea fuit amicus et defensor ecclesiae et succurrit
illi etc.  Nunc ad literam dicit autor: |Poscia~, scilicet, post
Carolum et Orlandum, |la mia vista~, idest, visio intellectualis,
|trasse Guiglielmo~, de Orenga, quae est civitas in Provincia,
antonomasice debet intelligi, non longe a Rhodano, cuius fames
ore vulgi celebratur ibi: vidi unam arcem vetustissimam totam
fuscam velut si fuisset in inferno fabricata, |e Rinoardo~, bene
stat juxta Guilelmum, quia fuit affinis eius et contemporaneus,
et in eisdem bellis se exercuit etc. |e'l duca Gottifredo~, qui
fuit dux Terrae Sanctae et cognominatus est Gutifredus del
Buglione, |e Roberto Guiscardo~, qui fuit dux Normandiae etc. 

	|49-51.  Indi tra l'altre.~  Hic autor describit recessum
praedicti Cacciaguidae; et breviter vult dicere quod Cacciaguida
sua narratione completa immiscuit se turbae illarum animarum
nobilium in signo crucis, et coepit dulcissime cantare et Deum
laudare.  Unde dicit: |Indi~, idest, nominatis illis viris
illustribus, |l'alma che m'avea parlato~, scilicet, Cacciaguida
qui longam orationem habuerat secum, |mota~, scilicet, a loco ubi
primo fuerat loquuta sibi, |e mista~, idest, coniuncta, |tra
l'altre luci~, idest, inter alias animas lucentes, igneas,
|mostrommi qual era artista fra i cantor del cielo~, idest, quam
bonus cantor erat inter alios cantores coeli.  Et in hoc patet
expresse error quorumdam, qui ignoranter dixerunt, quod autor hic
nominat spiritum David, tum quia David reponetur infra in spera
Jovis, tum quia ista litera non recipit talem expositionem.

	|52-57.  Io mi rivolsi.~  Ista est tertia pars generalis,
in qua autor describit suum ascensum ad speram Jovis, et signum
aquilae quod apparet in eo.  Et primo praemittit
superexaltationem Beatricis, ostendens quomodo conversus ad
Beatricem ut reciperet informationem ab ea circa agenda, vidit
eam pulcriorem quam unquam vidisset eam.  Dicit ergo: |Io mi
rivolsi dal mio destro lato per veder in Beatrice il mio dovere~,
scilicet, quid facere deberem; et dicit: |o per parole o per atto
segnato~ quia aliquando Beatrix monebat eum viva voce; aliquando
conniventia oculorum, sicut jam saepe patuit.  Et subdit: |e vidi
le sue luci~, idest, oculos, quia pulcritudo eius maxime notatur
in oculis, |tanto mere~, idest, puras, sine lippitudine vel
macula, |tanto gioconde~, quia docet felicitatem, quae
jocunditatem affert animo, |che la sua sembianza vincea gli
altri~, supple soleri, |e l'ultimo solere~, ultimum intelligas
per respectum ad praeterita non ad futura, quia adhuc efficitur
pulcrior; quasi dicat, vincebat omnem supremum gradum luciditatis
quem hucusque demonstrasset; nam Beatrix, saepe ostensum est,
quanto magis ascendit et appropinquat ad primam causam, magis
lucescit, et invenit spiritus excellentiores et capaciores
gloriae.  

	|58-63.  E come.~  Hic autor describit effectum illius
inspectionis quam fecit in Beatrice; et breviter dicit, quod
virtute eius crescente cum pulcritudine Beatricis ipse transivit
ad maius corpus; et hoc ostendit per nobilem comparationem et
propriam.  Ordina sic literam: |E s@i m'accors'io che 'l mio girar
intorno insieme col ciel~, quod continuo volvitur circulariter,
|avea cresciuto l'arco~, nam amplior est circulus Jovis quam
Martis; et per hoc innuit quod ascendit ad superiorem speram;
unde dicit: |veggendo quel miracolo pi@u adorno~, idest, mirabilem
planetam Jovis, qui erat ornatior Marte, et aliis inferioribus
planetis, quia habebat in se gemmas pretiosiores, scilicet, reges
justos, ut statim patebit; vel dic et melius, quod perpendit se
ascendisse ad maiorem circulum, quia vidit illud miraculum,
idest, Beatricem lucidiorem; nam manifestum indicium ascensionis
Beatricis ad altiorem speram erat quando fiebat lucidior; et ista
est intentio literae.  Et dicit: |come l'uom s'accorge che la sua
virtute avanza~, idest excellit, |di giorno in giorno~, idest, de
die in diem per evidens signum, scilicet, |per sentir pi@u
dilettanza ben operando~, quia operans virtuose recipit maiorem
delectationem in dies; signum enim generati habitus est
delectatio.  

	|64-69.  E quale.~  Hic autor describit suum transitum a
planeta Martis ad planetam Jovis quem intraverat, per
comparationem pulcram et propriam; quae stat in hoc, quod sicut
domina alba facta rubea accidentaliter prae pudore in parva mora
deposito rubore efficitur alba; ita a simili autor in parvo
momento transivit a stella Martis, quae est rubicunda, ad stellam
Jovis, quae est candida.  Ad literam ergo dicit autor: |E 'l
trasmutar fu tal negli occhi miei~, idest, occurrit talem
intellectui meo, |qual donna imbianca in piccol varco di tempo~,
idest, in brevi transitu, quasi in instanti, idest, qualis
mutatio fit in domina de rubedine in albedinem, |quando il volto
suo si discarchi il carco di vergogna~, idest, deponat ruborem
verecundiae, quae ita gravat faciem, quod ipsam trahit et
inclinat violenter ad terram.  Et hoc dico fuit, |quando fui
volto~, scilicet, ad speram Jovis, qui est albi coloris; unde
dicit: |per lo candor della temprata stella sesta~, idest, per
albuni splendorem Jovis, qui est sextus planeta et est
temperatus, quia non est ita flammeus sicut Mars, sed magis
trahit ad candorem; vel est |temperata stella~, idest a Saturno
et Marte mediata, quorum malitiam temperat, vel quia facit
temperatas; et dicit: |che dentro a s@e m'avea ricolto~, quasi
dicat: sic fui subito transmutatus a Marte rubeo ad Jovem
candidum.  Et per hunc subitum transitum dat intelligi quod non
est vacuum inter speram et speram, ut totiens dictum est.  

	|70-72.  Io vidi.~  Hic autor describit figurationem quam
faciebant animae beatae in corpore Jovis; et primo tangit in
generali quod signabant humanam loquelam.  Ad cuius evidentiam
est praenotandum quod autor collocat in planeta Jovis animas quae
beatificatae sunt virtute influentiae Jovis juste regendo et
gubernando imperia et regna mundi.  Est enim Jupiter, ut dicit
Albumasar, et Alchabitus, significator regum et principum, et
caetera talia.  Ad literam ergo dicit autor: |Io vidi in quella
facella Gioviale~, idest, in stella Jovis splendida, |lo
sfavillare~, scilicet, per diversa lumina, |dell'amor che l@i
era~, idest, amorosarum animarum quae erant ibi, quae dilexerunt
justitiam in terris, et nunc amant justitiam divinam, |segnar~,
idest, designare et figurare, |nostra favella~, idest, nostra
verba, scilicet, quae subscribuntur, |agli occhi miei~, scilicet,
intellectualibus.  

	|73-78.  E come.~  Hic autor describit in particulari
loquelam quam figurabant istae animae in Jove per unam
comparationem propriam ad propositum.  Ad quod est praenotandum
quod autor fingit pulcre quod animae justorum principum et regum
et rectorum aggregatae ibi, movebantur nunc in longum, nunc in
gyrum diversimode, et ita transmutabantur inter se et
confirmabantur quod formant diversas figuras literarum, sicut
aves volantes per aerem faciunt nunc longam lineam, nunc
rotundam.  Ad literam ergo dicit autor: |E creature sante~,
idest, animae sanctorum regnatorum, |volitando~, idest,
frequenter volando, |cantavano dentro ai lumi~, idest, intra
lumina propria, quibus erant fasciatae; et dicit: |e faciensi~,
scilicet, de se ipsis constituebant diversas literas, scilicet,
|or D~, idest, nunc faciebant de se literam quae dicitur |D, or
I, or L, in sue figure~, quasi dicat, figurabant tot literas, ex
quibus resultabant ista verba: Diligite justitiam qui judicatis
terram.  Et hoc faciebant a simili, |si come augelli surti di
rivera~, idest, quae surrexerunt de riperia in qua moram trahunt,
|quasi congratulando a lor pasture~, idest, simul laetantes de
eorum pabulis inventis, |fanno di s@e or lunga schiera or tonda~;
nam aliquando faciunt de se unam lineam ordinatam in modum
literarum alphabeti, ut dicit Lucanus; aliquando faciunt de se
coronam.  Et nota quod comparatio est proprie de gruibus, et est
propria.  Istae animae volantes et laetantes merito comparantur
gruibus, et est propria volantibus et laetantibus de eorum
pabulo; nam animae istae volaverunt altum et late, quia habuerunt
principatum super alios et fuerunt maiores aliis, sicut et grues. 
Et sicut grues sunt aves pacificae et solicitae, ita et isti
soliciti circa pacificum statum et justam gubernationem regnorum. 

	|79-81.~  Et subdit autor modum formandi cantum et
literas, dicens: |prima cantando~, idest, illae animae cantantes,
|moviensi~, idest, moverunt se, |a sua nota~, quasi dicat:
conformaverunt motum suum cantui, ita quod verba quae dicebant
cantando, scribebant volando, formando figuras literarum, quae
componebant illa verba, scilicet, |Diligite~ etc.  Unde dicit:
|poi diventando l'un di questi segni~, idest, figura alicuius
praedictarum literarum, scilicet |D~, vel |I~, vel |L~,
|s'arrestavano un poco~, idest, quod figurata et formata una
litera, parum cessabant a motu et volatu interponentes modicam
quietem, |et taciensi~, idest, et ita cessabant pariter a cantu,
sicut a motu, facientes parvam pausam.  

	|82-87.  O diva.~  Hic descripturus altam et arduam
materiam facit suam invocationem pro subsidio implorando, sicut
est de more poetarum invocare non solum in principiis suorum
poematum, sed etiam in fine, quando perveniunt ad difficilem
materiam; quem morem autor iste servavit egregie in toto poemate
suo; invocavit enim circa principium Inferni et in fine, ita in
principio Purgatorii et in fine; multo melius in principio huius
Paradisi, et nunc versus finem.  Invocat ergo hic musam in
genere, quam vocat Pegaseam ab equo Pegaso, cuius percussione
pedis natus est fons in Parnaso.  Ad cuius evidentiam est
praesciendum, quod Perseus filius Jovis magna virtute sua
superavit Medusam, de qua dictum est plene Inferni capitulo,
cuius abscisso capite de sanguine eius subito natus est equus
alatus dictus Pegaseus; et allegorice Perseus filius Jovis est
vir virtuosus filius Dei: Pegasus fama etc.  Modo ad propositum
autor vocat musam Pegaseam a dicto equo, dicens: |O Pegasea~,
idest, musa, |diva~, idest, divina, quia divinas mentes exigit
etc.  Et describit ipsam musam ab eius virtute et proprietate
mirabili, dicens: |che fai gloriosi gl'ingegni~, quia poetae
inter caeteros artium professores maximam gloriam consequuntur,
cuius rei dignissimum testimonium est ipse autor; nam licet et
per multa saecula ante, et post eum fuerint aliqui magni
philosophi, theologi, astrologi, nullus tamen gloriosior extat
eo.  Unde dicit: |e rendigli longevi~, idest per longum aevum
viventia; et dicit: |et essi~, scilicet, ingenia reddunt
gloriosa, |le cittadi e i regni~, quia civitates et regna
extincta et deleta fiunt rediviva carminibus poetarum.  Poetae
enim canunt Troiam, Romam, Assyriam, Graeciam etc., |illustrami
di te~, idest, illumina intellectum meum, ut possim dictas
literas intelligere et explicare; unde dicit: |s@i ch'io rilevi~,
idest repraesentare possim, |le lor figure~, scilicet, dictarum
literarum, |com'io l'ho concette~, scilicet, in mente mea.  Et
dicit: |e tua possa~, idest, potens virtus, |paia~, idest, pateat
et appareat, |in questi versi brevi~; quasi dicat: praesta mihi
tantam gratiam, ut possim propalare ordinationem et
significationem dictarum literarum in paucis rhythmis vulgaribus.  

	|88-93.  Mostrarsi.~  Hic autor invocatione facta
exprimit ordinationem ipsarum literarum, scilicet, orationem quae
fit ex eis; et breviter dicit, quod oratio dictorum spirituum
erat contexta ex triginta quinque literis inter vocales et
consonantes.  Dicit ergo: |Sette vocali e consonanti mostrarsi
dunque in cinque volte~, quia quinquies septem, si res ad
calculum deducatur, faciunt triginta quinque; et tot literae
constituunt istam orationem: |diligite justitiam qui judicatis
terram~; quarum literarum aliquae sunt vocales, aliae
consonantes.  Literae vocales sunt tantum quinque, quae sic
appellantur, quia per se vocem faciunt, idest, dictionem;
reliquae vero appellantur consonantes, idest, simul cum aliis
sonantes, quia per se non faciunt vocem, sed coniunctae cum
vocalibus sic.  Et dicit: |et io notai le parti~, scilicet,
distincte consideravi unamquamque literam per se, |s@i come parver
dette~, idest, secundum quod formabantur in ore illorum
canentium, et figurabantur in motu illarum volantium.  Unde
subdit formam supradictae orationis per dictiones constituentes
eam, dicens |Diligite justitiam, primai~, idest, istae duae
dictiones primae, diligite justitiam, |fur verbo et nome~, quasi
dicat: quod duae primae partes orationis fuerunt istud verbum,
|diligite~, quod est optimum verbum quod felicitat hominem; et
istud nomen |justitiam~, quod est optimum nomen, quod felicitat
mundum.  Et dicit: |di tutto 'l dipinto~, idest, totius
orationis, quae effigiabatur et repraesentabatur per figuras
illas: et dicit: |qui judicatis terram fur sezzai~, idest, quod
istae dictiones fuerunt ultimae partes dictae orationis.  Et hic
nota quod autor elegantissime fingit istas animas cantare et
figurare istam orationem ad persuasionem juste regnantium; haec
enim oratio scribitur Sapientiae primo capitulo etc.  Et merito
autor facit hic istam persuasionem, quia ista est praeclarissima
virtus secundum philosophum et necessarissima.  Unde Augustinus:
quid enim sunt regna sine justitia?  

	|94-96.  Poscia nell'M.~  Hic autor describit
quietationem vel finitionem dictarum animarum; et breviter dicit,
quod remanserunt vel finiverunt in ultima dictione orationis
ordinatae.  Dicit ergo: |Poscia rimasero ordinate~, scilicet,
omnes praedictae literae praecedentes, |nell'M del vocabol
quinto~, idest, in ultima litera ultimae dictionis, scilicet
|terram~, quae est quinta dictio orationis.  Ista enim oratio
constat ex quinque dictionibus.  Et dicit quod istae literae
habebant colorem aureum, velut si literae de enclaustro aureo
essent descriptae in charta de argento albo.  Unde dicit: |s@i che
Giove~, qui est albus sive candidus, ut dictum est, |pareva
argento~, scilicet, in colore, |l@i distinto d'oro~, scilicet,
propter sfavillationem illorum spirituum ardentium.  Et hic nota,
quod animae constituentes dictam orationem sunt sex animae
illustrissimorum regum quae sigillatim describuntur in sequenti
capitulo.  

	|97-99.  E vidi~ Hic autor describit apparitionem aliarum
animarum, quae supervenientes supposuerunt se ad ^M~, dicens: |E
vidi altre luci~, idest, alias animas lucentes praeter
praedictas, |scender dov'era il colmo dell'M, e l@i quetarsi~,
idest, pausare ibi, ubi primae animae quietaverant; et dicit:
|cantando, credo, il ben~, idest, laudantes divinam justitiam,
|che a s@e le muove~, idest, quae dirigit eas in contemplationem
sui.  Et hic nota, quod autor ideo fingit praedictas animas
quievisse in ultimo vocabulo, |terram~; ut per hoc det intelligi,
quod omnis justitia istorum et justa operatio ordinata est ad
finem bene et beate gubernandi terram. 

	|100-105.  Poi come.~  Hic autor ostendit quomodo ex
dicto loco innumerabiles animae surrexerunt ad formandam figuram
unius aquilae; et hoc per unam comparationem domesticam et
communem, quae tamen proprie applicabilis ad suum propositum; et
finaliter vult dicere quod maxima multitudo splendentium animarum
surgens ab illo ^M~, coepit volare sicut a simili magna copia
ardentium favillarum resultat ex stipite accenso, quando totus
ignitus fricatur super ipsum.  Ordina sic literam: |Poi pi@u di
mille~, idest, multae lucentes animae, |parver risurger quindi~,
idest, ab isto ^M~, ubi se collocaverant, |e salir~, scilicet,
sursum, |qual assai~, idest, aliqua multum, |qual poco~, secundum
capacitatem gloriae; unde dicit: |s@i come il sol che l'accende
sortille~, idest, sicut Deus, qui sol justitiae illustrat eas,
praedestinavit eas; et hoc fecerunt, |come innumerabili faville
surgon nel percuoter de' ciocchi arsi~, scilicet, ex confricatione
vel percussione titionis in ipsum.  Et tangit autor incidenter
unam puerilem et ridiculosam consuetudinem, dicens: |onde gli
stolti sogliono augurarsi.~  Est enim de more in partibus
Italiae, quod pueri stantes in hyeme de sero juxta ignem
percutientes stipitem augurantur sibi, dicentes: tot civitates,
tot castella, tot agnelli, tot porcelli; et ita transeunt tempus. 
Et adverte, lector, quod ista comparatio non est inepta ad hanc
materiam; sicut enim ex stipite firmo, ignito, rubenti surgunt
innumerabiles favillae ardentes; ita ex illo ^M~, firmo, ignito,
rubeo surrexerunt infinitae animae splendentes similes primis in
colore; et sicut favillae volantes ex stipite surgunt in aerem
aliquae altius, aliquae minus, ita et animae istae.  

	|106-108.  E quietata.~  Hic autor exprimit figuram quam
formaverunt dictae animae sic volantes, dicens: |E vidi
rappresentare~, scilicet, in figura, |la testa e 'l collo d'una
aguglia, a quel distinto fuoco~, idest, ab illis animabus igneis
distinctis ibi supra ^M~, et hoc dico, |ciascuna~, scilicet,
illarum animarum, |quietata in suo loco~, quasi dicat: cum
unaquaeque cepisset sedem suam sibi destinatam ad hanc figuram
formandam.  Et hic nota quod autor fingit subtiliter quod multae
animae justorum regum et rectorum hic constituunt unum corpus
aquilae, per hoc figuraliter ostendens quod omnia regna mundi de
jure dependent a romano, in quo maxime viguit justitia, ut
probari potest multipliciter, et omnes reges sunt subiecti romano
principi, sicut diversa membra humana uni capiti.  Est enim
aquila signum ducum romanorum, sicut diffuse pertractatum est VI
capitulo huius Paradisi.  

	|109-111.  Quei.~  Hic autor describit autorem huius
mirabilis figurae sive picturae, dicens: |Quei che dipinge l@i~,
scilicet, Deus creator, |non ha chi 'l guidi~, quia non facit
sicut nostri pictores ad exemplar alterius, immo ab ipsius
exemplari natura recipit quicquid agit.  Unde dicit: |ma esso
guida, e quella virt@u~, idest ordo naturalis, de quo dictum est
supra primo capitulo huius Paradisi, |ch'@e forma per li nidi~;
idest, per omnes materias recipientes formam.  Unde dictum est
ibi de isto ordine naturali: |e questo @e forma che l'universo a
Dio fa simigliante, si rammenta da lui~ idest, memoratur ab illo
pictore aeterno, sicut animal monstruosum est habens multa
capita.  Adverte hic. 

	|112-114.  L'altra.~  Hic autor ostendit quomodo primi
spiritus incorporaverunt se praedicto signo aquilae; unde dicit:
|L'altra beatitudo~, idest, primae animae beatae, quae, designant
^M~, sive quae steterant super ^M~; unde dicit: |che pareva
contenta d'ingigliarsi all'emme~, idest, formandi de se literam
^M~, quae habet figuram lilii, |seguit@o l'imprenta~, idest,
impressionem illius aquilae, et fecit residuum aquilae, scilicet,
alas, pedes, et caudam, ut patet hic et in principio sequentis
capituli, |con poco moto~, scilicet, deorsum se conformans
superiori parti aquilae.

	|115-117.  O dolce stella.~  Ista est quarta et ultima
pars generalis, in qua autor reprehendit illos qui impediunt
justum regimen saeculare, et facit precationem ad justitiam
omnipotentis Jovis, quae administratur per Jovem, idest, per
influentiam Jovis, ut provideat genti quae vetat justum regimen
in mundo; et primo praemittit quod justitia procedat ab
influentia Jovis.  Unde dicit exclamans: |O dolce stella~, idest,
planeta Jovis benevole, qui appellatur ab astrologis fortuna
maior, |quali e quante gemme~, idest, quales et quot animae
pretiosae, idest, quam lucidae et quam multae, |mi dimostraron~,
scilicet, per vocem cantus et per scripturam literarum, quam
designabant ibi, vel per figuram aquilae corpus componebant ibi,
|che nostra giustizia~, scilicet, mundana, |sia effetto del cielo
che tu in gemme!~ idest, sperae Jovialis quam tu exornas.  

	|118-120.  Perch'io.~  Hic autor ostensa virtute Jovis
facit suam deprecationem dicens: |Perch'io~, idest, quia sic
justitiam causas, ideo, |prego la mente~, scilicet, divinam, |in
che tuo moto s'inizia~, idest, capit initium, |e tua virtute~ vel
|sua~, scilicet, justitiam, |che rimiri~, idest, dignetur
respicere deorsum, |ond'esce il fumo che vizia il tuo raggio~,
idest, cupiditas et ambitio pastorum ecclesiae, quae offuscat
tuam praeclaram justitiam, sicut fumus radium solis.  

	|121-123.~  Et invocat iram Dei super pastores ad
extinguendam justam vindictam de ipsis iniuste vendentibus et
ementibus sacra, sicut olim fecit, quando irate expulit
negotiantes de templo.  Unde subdit: |s@i che un'altra fiata omai
s'adiri~, idest, ita miretur ipsa divina mens quod iterum amodo
irascatur, quia tempus est, |del comperare e vender dentro al
tempio~, quando dixit: ^Domus mea~ etc.  Et dicit: |che si mur@o
di sangue e di martiri~, quia ecclesia Dei fundata et firmata
fuit sancto sanguine Christi et aliorum sanctorum martyrum.  Et
in hoc arguit praelatos ecclesiae qui simoniace dant et accipiunt
sacra.  Et hic notandum quod Christus solus expulit tantam turbam
ex templo, quia emittebat ex facie sua terribilem flammam etc. 
Nota etiam quod Christus aliqua fecit saeculariter.  

	|124-126.  O milizia.~  Hic autor convertit suam
orationem ad illos beatos, qui apparent in spera Jovis, quorum
gloria consistit in justitia quam habuerunt in terra, dicens: |O
milizia~, quia isti fuerunt viri militares laborantes et
certantes pro justitia, pro libertate, pro communi bono
republicae, pro ampliatione et conservatione imperii et regnorum;
et dicit: |del ciel cu' io contemplo~, idest, sperae Jovis quam
nunc considero speculabiliter ut illam describam et manifestem,
|adora per color che sono in terra~, idest, pro his qui sunt in
vita mortali in terris; et dicit, |tutti sviati~, scilicet, a via
verae virtutis et justitiae iniuste occupantes unus jura
alterius, et intendentes ad cumulandum seducti malo exemplo
praelatorum; unde dicit: |dietro al mal esempio~, malorum
pastorum.  Sumunt enim subditi argumentum a vita pastorum, et
arguunt quidam sic: cum videamus oculanter et ubique, quod
pontifices, cardinales, archiepiscopi, episcopi, priores, abbates
et magni magistri in sacra theologia intendunt circa delicias,
mollities, pecunias, dignitates et caetera delectabilia; et nos
subditi sedentes in barcha sequi debemus exemplum gubernantium
navim: probatio consequentiae, quia isti noverunt jura humana et
divina, et leges veteris et novi testamenti et omnem sacram
scripturam.  Unde de duobus alterum est; vel sciunt se bene
agere, vel cognoscunt tantam esse misericordiam Dei quod nollet
perdere humanam naturam tam fragilem et infirmam; sed certe sic
dicentes deberent potius attendere dictum Christi dicentis:
^secundum autem opera eorum nolite facere~; dicunt enim, et non
faciunt; et certe ego potius credo sic epicuree viventes nihil
credere de fide, quia si crederent timerent, abstinerent ab his
quae faciunt.  Et tamen autor in hoc non mentitur, quod homines
sequuntur malum exemplum pastorum; sicut enim legimus olim cum
apostoli et imitatores apostolorum spernebant mundum cum suis
pompis et divitiis, reperta sunt millia hominum qui
abrenuntiantes propriis, sponte facti sunt pauperes et humiles,
nec timuerunt incommoda naturae, nec minas, nec tormenta, immo
nec mortes a principibus; ita nunc e converso videmus quasi omnes
exemplo pastorum sequi divitias, praelationes, et omnes delicias
et commoda; ergo male.  

	|127-129.  Gi@a si solea.~  Hic autor probat quod malum
exemplum pastorum sit deviatio subditorum per effectum, quia
auferunt proximo gratiam quam donant sacramenta, excommunicando
et privando dictis sacramentis, quae data sunt nobis ab illo pio
Patre, qui semetipsum dedit sine aliquo pretio, sicut dictum est:
^gratis acceptis et gratis date.~  Dicit ergo:  |Gi@a si solea con
le spade far guerra~, sicut tempore antiquorum romanorum, |ma or
si fa~, scilicet, per pastores ecclesiae romanae, |togliendo~,
scilicet, per excommunicationem, |or qui or quivi~, idest, nunc
ab isto nunc ab illo, |lo pan~, scilicet, sacramentalem per
interdictum, |che 'l pio padre~, idest, misericors Deus, |a
nessun serra~, idest, nemini denegat.  Hic tamen nota quod
pastores ecclesiae possunt licite et juste agere per
excommunicationem et etiam per ensem.  Unde Ambrosius et
Augustinus etc.  

	|130-132.  Ma tu.~  Hic gratia praedictorum autor invehit
contra pastorem in generali, dicens: |Ma tu che scrivi sol per
cancellare~, idest, vos praelati ecclesiae qui excommunicatis et
condemnatis solum pro habendo pecuniam, cum cancellabitis postea
excommunicationes vestras.  Nam saepe officiales ecclesiae
lucrantur magnas pecunias pro absolutione excommunicatorum, sicut
ego vidi non est diu in una civitate Romandiolae; |pensa che
Pietro e Paolo che moriro~, quia alter decapitatus, alter
crucifixus, |per la vigna che guasti~, idest, propter ecclesiam
Dei fundandam, quam tu subvertis, |ancor son vivi~; et potentes
in coelo, ita quod possent interficere et non interfici; quasi
dicat: deberes timere iram et indignationem Petri et Pauli, quam
tu minaris excommunicatis tuis.  

	|133-136.  Ben puoi.~  Hic autor per improperium assignat
causam quare pastor non timet vindictam apostolorum; et dicit: tu
potes respondere: ego habeo ita totum studium et intentum ad eum
qui voluit vivere solus et qui per saltus fuit tractus ad
martyrium, quod ego non timeo Petrum nec Paulum.  Et ad
intelligentiam huius literae est solerter advertendum, quod multi
multa frivola et vana dixerunt circa istum passum.  Aliqui enim
dicunt quod autor loquitur de diabolo, qui fuit praecipitatus de
coelo ad infernum ad martyrium; sed ista expositio est penitus
falsa, quia iste noluit vivere solus, sed voluit fieri similis
altissimo; et maximam multitudinem habuit sociorum in coelo, et
habet in inferno.  Aliqui vero exponunt, quod autor loquitur de
Simone Mago, qui cadens ex aere portatus a daemoniis conquassatus
est in terra; sed et ista expositio est aliena, quia Simon Magus
etiam noluit vivere solus, immo cum hominibus et daemoniis, et
Nerone pessimo omnium daemoniorum.  Alii autem volunt quod autor
intelligat de Sardanapalo rege assyriorum, de quo dictum est
supra capitulo huius Paradisi, qui fuit totus delitiosus, et
demum se praecitavit in ignem; sed nec ista opinio vera est, quia
Sardanapalus noluit vivere solus, immo continuo erat
circumvallatus magna turba meretricum.  Sunt etiam quidam
exponentes subtilius et dicentes, quod autor intelligit de
Johanne Baptista; et vult dicere: ego habeo ita firmum desiderium
meum ad vitam contemplativam, qualis fuit vita Baptistae, quod
non curo de vita activa Patri et Pauli.  Ista expositio autem
licet videatur subtilis et consona, tamen non haberet hic locum,
quia clare patet ex dictis, quod autor quam peius potest loquitur
hic de pastore, nunc autem commendaret eum: potest tamen ista
expositio verificari, si suppleatur et addatur sic: tu pastor
potes respondere: ego vivo ita contemplative, quod non curo de
vita activa; sed si hoc esset, esses aliqualiter excusandus; sed
neutrum facis, quia non vivis in contemplatione et Baptista, nec
in actione ut Petrus et Paulus; isto modo supplendo expositio
potest stare; sed demum, omissis omnibus praedictus tamquam
superfluis, dicit, quod autor loquitur de floreno in quo est
scuplta imago Johannis Baptisae.  Vult ergo dicere: tu pastor
potes dicere: ego habeo ita fixam voluntatem floreno acquirendo,
quod non cognosco Petrum et Paulum, qui fuerunt ita pauperes,
spernentes omnino pecuniam.  His ergo praenotatis nunc ad literam
veniatur, quae exponatur sic: |Ben puoi tu dire~, scilicet, tu
pastor vel papa; nam potest intelligi hic principaliter de
Bonifacio qui tunc sedebat, et qui fuit simoniacus valde, ut
dictum est Inferni XIX capitulo de quo autor simile dixit supra
capitulo Paradisi: |io ho fermo il disiro~, idest, totum
desiderium et conatum meum, |s@i a colui~, scilicet, Baptistae; et
ponitur signum pro signato, scilicet, Baptista pro floreno, in
quo designatus est; simili schemate autor usus est Inferni
capitulo contra Florentiam; et ita loquitur multum caute et
velate; et dicit: |che volle viver solo~, scilicet in deserto, ad
quod ivit in aetate septem annorum; sed certe si nunc iret ad
curiam romanam forte efficeretur baratarius, |e che fu tratto a
mart@iro per salti~, quia postea decollatus fuit propter saltus
filiae Herodis, |ch'io non conosco il Pescator~, scilicet,
Petrum, |n@e Polo~, qui gratis dederunt, quod gratis acceperant. 
De hac materia plene scribit novissimus poeta Petrarcha libro
Bucolicorum et caetera.
