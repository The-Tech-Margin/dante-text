	|SUMMARIUM.~  CANTUS TERTIUS, ^in quo tractatur de prima
porta Inferni et de flumine Acherontis, et de Spiritibus qui
vixerunt absque fama congregatis et currentibus subter vexillum;
et sicut Caron daemon omnes spiritus in nave sua transit, et sicut
locutus est autori.~

	|Proemio.~  ^Per me si va nella citt@a dolente.~ 
Expeditis duobus primis capitulis prohemialibus, in quorum primo
Dantes proposuit, in secundo invocavit, nunc consequenter in isto
tertio capitulo incipit suam narrationen sive tractatum.  Et
potest dividi istud praesens capitulum in quinque partes
generales; in quarum prima autor praemittit ingressum Inferni, et
quis fecerit Infernum et quomodo, et quare sit factus Infernus. 
In secunda tractat in generali de poena vilium et tristium, qui
vulgariter appellantur captivi, ibi: ^quivi sospiri.~  In tertia
tractat in speciali de uno pusillanimo istorum, et speciali poena
eorum, ibi: ^poscia che n'ebbi alcun riconosciuto.~  In quarta
tractat de generali passu Inferni, ibi: ^e poi ch'a riguardar
oltre me diedi.~  In quinta ponit responsionem Virgilii ad duo
quaesita, ibi: ^figliol mio.~ 

	|1-3.~  Ad primam ergo dico quod autor praetangit suum
introitum in Infernum, dicens: |Per me si va nella citt@a dolente~
idest, infernalem, plenam poena et dolore sed contra; nam secundum
Augustinum in libro de civitate Dei, et Philosophum primo
Politicorum, ^nihil aliud est civitas quam multitudo civium ad
bene vivendum ordinata~; ista autem est multitudo civium ad
semper male vivendum ordinata.  Dicendum breviter quod autor
capit hic civitatem methaphorice, et eleganter appellat Infernum
civitatem, quia haec civitas est conflata ex omnibus civitatibus
mundi, et continet in se cives de omni genere universi, qui omnes
constituunt istud corpus civitatis, in qua justo judicio Dei
puniuntur de commissis.  Unde dicit: |per me si va ne l'eterno
dolore~, quia Infernus non habet finem, licet bene habuerit
principium, et sic est aeternus a parte post, ut statim dicetur. 
Et dicit: |per me si va tra la perduta gente~, scilicet
damnatorum.  Et facit autor primum colorem rhethoricum, qui
dicitur repetitio. 

	|4-6.~  |Giusticia~: hic autor ostendit quare factus
fuerit Infernus.  Ad cuius evidentiam est notandum, quod autor
fingit se reperire unum titulum sive edictum in summitate portae
Inferni, quo ipsa porta loquitur omnibus intrantibus; et facit
colorem, qui appellatur conformatio, qui color fit quando
attribuimus loquelam vel aliam proprietatem hominis rei
inanimatae, sicut hic portae Inferni, et est pulcerrimus color, ut
dicit Aristoteles in sua Poetria.  Nunc ad literam: dicit porta
Inferni: |Giusticia mosse il mio alto fattore~, scilicet Deum ad
constituendum me propter peccata juste punienda.  Nam, teste
Augustino, ^plus relucet ordo justitiae in Inferno quam in
Paradiso; nam nullus est in Inferno qui non bene meruerit.~  Et
hoc intelligas de condigno, non de congruo; nam licet meritum
nostrum finitum non possit attingere proportionabiliter ad
praemium infinitum, tamen homo meretur, si adimplet mandata, et
affectat facere quicquid potest ad ipsum promerendum.  Et subdit
quis fecerit Infernum, et dicit, quod Deus trinus et unus.  Et
primo tangit Patrem cum dicit, |la divina potestate~, idest
Pater, |fecemi, la somma sapientia~, scilicet Filius, |e 'l primo
amore~, idest Spiritus Sanctus.  Nam inter attributa personarum
summae et individuae Trinitatis, potentia attribuitur Patri,
sapientia Filio, bonitas Spiritui Sancto.


	|7-8.~  |Dinanzi.~  Hic autor tangit quando fuerit factus
Infernus, quia ab initio creaturae.  Et videtur velle dicere
sentencialiter: solus Deus omnium creator vere eternus fuit ante
me.  Ideo littera sic est exponenda juxta istam sententiam: |cose
create non fuor dinanzi a me~, quia omnia simul creata sunt, |se
non eterne~, idest, sed solum res eternae praecesserunt me,
scilicet tres personae, scilicet Pater, Filius, et Spiritus
Sanctus.  Alii tamen dicunt quod eternum capitur hic pro perpetuo
sive coaevo, et dicunt quod angelus videtur fuisse prius quam
Infernus, licet peccaverit in instanti suae creationis; nam prius
debuit esse culpa quam poena; nec potest dici quod angelus fuerit
simul et semel in gratia et extra gratiam.  Et secundum istam
secundam opinionem litera debet sic exponi: |cose non fuor create
dinanci a me se non eterne~, scilicet, angeli.  Unde dicit: |ed
io eterno duro~, idest eterne, quia ego Infernus ita sum eternus,
sicut angelus; et sic capitur eternum minus proprie quam in prima
expositione; nam proprie loquendo solus Deus est vere eternus,
sed Infernus est solum eternus a parte post, sicut coelum,
angelus, anima rationalis, secundum fidem. 

	|9.~  Et proponit poenam omnibus intrantibus dicens:
|lasciate ogni speranza voi ch'intrate.~  Hic nota quod ista est
generalis et suprema omnium penarum infernalium, quod nunquam
possunt sperare finem vel terminum poenae; ita enim anima damnata
vivit in eterna pena semper, sicut salamandra vivit in igne
aliquandiu.  Sed hic statim oritur dubitatio quare, scilicet,
Dantes fuerit ita demens quod intraverit visa ista scriptura. 
Dicendum breviter quod Dantes non intravit Infernum eo modo quo
ceteri obstinati, imo ut exiret, ut statim dicetur in isto
capitulo; sicut gratia exempli aliquando videmus hic, quod
aliquis dominus temporalis statuit ut quicumque condemnatus ad
talem carcerem numquam possit inde exire; et tamen unus de gratia
speciali obtenta a domino intrabit carcerem ad videndum
carceratos et conditionem et penam eorum.  Modo iste talis non
obligatur ad penam, ideo potest secure intrare.


	|10-11.~  |Queste.~  Hic autor ostendit ubi viderit ista
verba, et dicit quod vidit verba praescripta in summitate portae. 
Dicit ergo: |vid'io queste parole~, scilicet tam horribilia,
|iscritte~, idest inscripta, |di color oscuro~, idest inclaustro
nigro.  Et bene, quia erant in loco obscuro, tempore obscuro, et
de materia obscura, |al sommo d'una porta~, idest in summitate
primae portae infernalis; et istud enclaustrum vere erat nigrum
factum de felle dyaboli. 


	|12.~  Unde subdit quod turbatus est dicens: |perch'io~,
idest, propter quod ego, supple, dixi: |maestro~, scilicet, o
Virgili, |il senso lor m'@e duro~, quasi dicat: durus est hic
sermo quod ego debeam intrare sine spe redeundi.  Vel etiam
potest dici quod sermo iste sit durus, quia videtur nimis
injustum quod homo, qui peccat temporaliter, puniatur
eternaliter.  Ad quod potest breviter dici, omissis aliis
rationibus, quod homo punitur eternaliter quia peccat
eternaliter.  Non enim justitia divina punit eternaliter
peccatorem penitentem, sed pertinacem et desperantem, qui vellet
eternaliter peccare, si eternaliter vivere posset.  Unde inventi
sunt aliqui ita obstinati quod in morte non dolent nisi quod non
fecerunt, et non possunt amplius facere plura et maiora mala. 

	|13-15.~  |Ed egli.~  Hic autor ponit responsionem
Virgilii ad dubium suum dicens: |ed egli a me~, supple,
Virgilius, respondit mihi ad hortationem meam, |come persona
accorta~, idest ratio provida quae perpendit de timore autoris,
|qui si conven lasciar ogne sospetto, ogne vilt@a convien che qui
sia morta~, hoc est, oportet dimittere in isto introitu et primo
principio omnem pusillanimitatem et timiditatem, de qua
disputatum est in precedenti capitulo, et probatum est autorem
posse intrare secure istud iter, idest, istam speculationem et
descriptionem viciorum : ergo magno animo debet bene sperare et
secure intrare, quia feliciter exibit infernum et viam
peccatorum. 

	|16-18.~  Unde subdit: |noi siam venuti al loco ov'io
t'ho detto~, idest, in quo ego praedixi tibi in fine capituli
primi, |che tu vedrai le genti dolorose~, idest animas damnatorum 
dolore plenas, |ch'hanno perduto el ben dell'intelletto~,
scilicet bonum, quod est objectum voluntatis.  Vel expone: |el
ben de lo intelletto~, idest, bonum quod est intellectus, quasi
dicat: perdiderunt intellectum, qui est illud magnum bonum, per
quod homo differt a brutis, et similatur Deo, quod est ipsum 
summum bonum.  

	|19-21.~  |E poi.~  Hic ostendit Dantes quomodo Virgilius
post exhortationem introduxit ipsum in Infernum.  Unde dicit: et
ipse Virgilius |mi mise dentro a le secrete cose~, idest
invisibiles, quae non ostenduntur nisi in camera speculationis. 
Et dicit, |con lieto volto~, quia sapiens libenter, laete, et sine
invidia impartitur alteri sapientiam.  Et tangit effectum
laetitiae, dicens: |ond'io mi confortai~, et hoc dico, |poi che
pose la sua mano alla mia~, quia scilicet dedit mihi adiutorium
et substentaculum; nam manus est organum organorum.  Et vere
Virgilius porrexit manum adiutricem Danti, et introduxit eum in
istum Infernum, quia ipse jam fecerat istam descriptionem
viciorum, quae multum profuit ei, qui invenit viam factam et nunc
stratam ante se.

	|22-24.~  |Quivi sospiri e pianti.~  Ista est secunda
pars generalis, in qua autor describit generalem penam vilium et
imbecillium.  Sed antequam tangam literam, est hic prenotandum,
quod autor volens tractare de viciosis, primo breviter
perstringit qualitatem et penam istorum tristium; quamvis enim
sit multitudo numerosa, tamen est de eis breviter et leviter
praetereundum propter eorum vilitatem.  Ideo merito ponit eos
separatos ab omnibus aliis, quia indignissimi sunt societate
omnium, maxime moraliter loquendo, ut statim patebit.  Primo ergo
autor describit primum locum Inferni per effectum, dicens: |quivi 
sospiri, pianti, et alti guai~, secundum diversitatem penarum,
|risonavan per l'aire senza stelle~, quia Infernus nulla stella
illuminatur, essentialiter loquendo.  Similiter moraliter, nulla
claritas, nulla gloria est de istis tristibus.  Et subdit:
|perch'io al cominciar ne lagrimai~, scilicet ex compassione. 

	|25-29.~  |Diverse.~  Hic autor describit confusum
rumorem istorum, dicens: |diverse lingue~, quia de omni natione
et regione sunt innumerabiles isti tristes, plures tamen in una
provincia quam in alia, |horribili favelle~, propter penam,
|parole di dolore, accenti d'ira~, idest pronunciationes irosae. 
Nam accentus apud Grammaticos est debita pronunciatio vocis, nunc
gravis, nunc acuta, nunc circumflexa; ita erat hic.  Unde dicit: 
|voci alte~, idest, acutae, |e fioche~, idest raucae, et graves
propter nimietatem planctus, qui facit raucescere vocem, |e suon
di man con elle~, idest, planctus resonans cum manuum
repercussione; omnia, inquam, haec, |facean un tumulto~, idest 
rumorem multum et confusum, |il qual s'aggira~, idest glomeratur
et volvitur in girum, |sempre in quell'aira tinta~, idest
caliginosa et tenebrosa, |senza tempo~, idest eternaliter. 

	|30.~  Et exprimit confusionem illam per unam
comparationem propriam valde, dicens: |come la rena~, supple,
glomeratur, |quando 'l turbo spira.~  Est enim turbo
circumvolutio duorum ventorum, qui circulariter agit paleam et
pulverem per aerem.  Et est comparatio conveniens; sicut enim
arena est innumerabilis, ita isti viles; et sicut arena vilis,
sterilis, ab omnibus calcatur, ab omni vento jactatur et
disperditur, ita isti viles inutiles ab omnibus spernuntur et ab
omni flatu fortunae jactantur, quia parva aura et modica nivecula
contristat eos.  Ideo bene dixit formica cicadae, dum illa tempore
hiemis peteret pusillum farris, et ipsa peteret, quid fecisti in
ista aestate? illa respondente, cantavi; vade, inquit, et nunc
salta, et da tibi bonum tempus.  Ventus etiam turbinis optime
competit istis, quia non est de numero vel genere ventorum, et
non durat nisi per parvam horam, et fit solum in parvo campo, non
in aliqua regione, et egreditur de nubibus, et volvitur in girum,
sicut recte isti, et aliquando evertit arbores et domos sicut
isti.  Et isti disperguntur per loca incerta, sicut pulcre
ostendetur statim, et sine ordine discurrunt omnes equaliter. 

	|31-33.~  |E io.~  Hic autor ostendit quomodo petiverit a
Virgilio qui essent isti tam dolorati dicens: |et io ch'avea la
testa cinta d'error~, idest qui habebam fantasiam turbatam tanta
confusione; vel secundum aliam literam, |d'orror~, propter
horribilem clamorem, dissi: |maestro~, scilicet, o Virgili, |che
@ee quel ch'i'odo~, plantus et clamor |e che gente~, idest, et
quod genus peccatorum est? |che par s@i vinta nel duol~, idest in
dolore, quia videtur non posse plus.  Et sic petit tam de pena,
quam de punitis.  Et hic nota quod autor merito miratur et
turbatur hic, quia vir sapiens, quando considerat vitam istorum
ita perditam, stupescit in seipso, quomodo tot millia hominum
sunt nata in mundo solum ad consumendas fruges, et replendum
numerum turbae. 

	|34-36.~  |Ed elli a me.~  Hic autor ponit responsionem
Virgilii ad quaesitum, dicens: |Et elli a me~, supple, Virgilius
respondit, |l'anime triste di coloro~, scilicet tristium, |che
visser senza fama e senza lodo~, et per consequens sine virtute
et valore: aliqui tamen dicunt, |senza infamia~; sed prior litera
melior est, quia non vixerunt sine infamia, ut patebit paulo
post: |tengon questo misero modo~, scilicet sic miserabiliter
vivendo et moriendo. 

	|37-39.~  |Meschiati.~  Hic autor dat istis societatem
convenientem; et breviter dicit, quod sunt sociati illis malis
angelis, qui non fuerunt aperte pro, vel contra Deum, quando
Lucifer superbivit contra eum.  Unde dicit: et isti captivi
|meschiati sono a quel cattivo coro~, idest vili societati,
|degli angeli che non fuoron ribelli, n@e fuor fideli a Dio, ma
per se fuoro.~  Et hic nota, lector, quod ista pugna, quae dicitur
fuisse in coelo, non fuit corporalis cum lancea et clipeo, sicut
vulgus dicit, imo mentalis, quia aliqui angeli aperte assenserunt
et faverunt ipsi Lucifero, alii expresse contra eum, aliqui
vacilanter et dubie; unde non dubium quod aliqui peccaverunt,
plus, aliqui minus.  Ideo non credas per hoc quod non
peccaverint, quia, qui non est mecum, contra me est. 

	|40-42.~  Unde subdit eos pulsos in istum aerem
caliginosum inferiorem, dicens: |i cieli cacciarli~, idest, quod
coeli noluerunt eos retinere, ita quod in nullo coelo remanserunt. 
Et ecce quare: |per non esser men belli~, idest ne obfuscaretur,
in aliquo pulcritudo celorum; cum enim coeli sint corpora
perfecta, a perfectis motoribus debent gubernari.  |N@e lo
profondo inferno li riceve~, idest, nec centrum infimum Inferni
recipit eos, imo summum.  Et reddit causam, |che alcuna gloria i
rei avrebber d'elli~, idest, quia mali angeli haberent aliqualem
contentationem ex eis, et eorum turba.  Est autem hic notandum
quod aliqui videntur hic dubitare de eo quod autor dicit hic de
angelis mediis, quia non videtur eis bene sonare; sed certe bene
dicit, quia secundum Magistrum Sententiarum aliqui angeli mali
dejecti sunt in centrum terrae, aliqui remanserunt in isto aere
caliginoso inferiori, qui tentant homines; imo etiam dicit quod
aliqui sunt deputati solummodo ad tentandum de uno vicio.  Ideo
merito autor dat istis tristibus condignam societatem, primo,
ratione multitudinis, quia sicut illi sunt innumerabiles in
numero angelorum lapsorum, ita isti sunt infiniti in numero
hominum damnatorum.  Secundo, ratione loci, quia illi in aere
tenebroso, et isti.  Tertio, ratione vilitatis, quam participant
isti et illi.  Quarto, ratione discursus, quia illi semper
discurrunt tentando, isti semper discurrunt mendicando. 

	|43-44.~  |Et io.~  Hic autor petit a Virgilio de
qualitate et gravitate penae istorum, dicens: |et io~, supple
dixi: |o maestro~, scilicet, Virgili, |ch'@e tanto greve a lor~,
idest quae poena tam gravis afficit eos, |che lamentar li fa s@i
forte~, sicut audio? 

	|45.~  Et continuo subdit responsionem Virgilii et dicit:
et ipse Virgilius |rispose: dicerolti~, idest dicam tibi, |molto
breve~, quia de his est valde breviter agendum et breviter
transeundum, ut statim dicetur. 

	|46-48.~  |Questi.~  Hic Virgilius assignat causam
lamentationis istorum, dicens: |questi non hanno speranza di
morte.~  Ad intelligentiam istius literae est notandum quod si
loquamur de Inferno essentiali, autor verum dicit, quia ibi est
mors sine morte.  Si vero intelligamus de morali, vult dicere
autor quod isti viles, tristes, ut plurimum deveniunt ad tam
miserabilem vitae statum, quod saepe vocant mortem tamquam dulcem
amicam, et illa dedignatur audire eos.  Et ista est vera opinio,
sive intentio autoris, quam declarat litera sequens, quae dicit:
|e la lor cieca vita @ee tanto bassa~, nam et corporaliter
viventes mortui sunt, |ch'invidiosi son d'ogni altra sorte~, hoc
est, quod isti in centro miseriarum positi invident omnibus, imo
sepe mortuis, et nullus invidet eis, quia miserrimus est qui
misero invidet. 

	|49-50.~  |Fama.~  Hic autor declarat per effectum
cecitatem et bassitatem vitae istorum, quia cum naturaliter omnes
appetant honorem, isti omnino ignoraverunt quid sit honor.  Ideo
bene dicit: |il mondo non lassa esser fama di loro~, et ista
litera dicit expresse quod superius debebat dici, ^che visser
sencia fama~, et non, ^sencia infamia~; nam sunt ibi infantes
quod |misericordia e giusticia li sdegna.~  Et ad intelligentiam
istius literae nota quod, si loquamur de Inferno essentiali,
litera est sic exponenda: |misericordia li sdegna~, quia nec
Purgatorium nec Paradisus recipit eos; |iusticia~, quia nec etiam
Infernus recipit eos, imo ponuntur extra circulum.  Inferni
separati ab omnibus et relegati, quasi dicat, nec Deus, nec
diabolus dignatur habere eos in regno suo.  Si vero intelligamus
de morali, tunc exponetur litera sic: |misericordia li sdegna~,
quia sicut videmus sepe de facto non miserentur sepe homines
istis, quando sunt in paupertate et penuria, imo dicunt: bene est
sibi, quia semper fuit unus vilis tristis qui nunquam valuit
aliquid.  |Justicia~, quia, sicut etiam apparet, homines
verecundantur punire eos quando delinquunt: unde gaudent
privilegio propter vilitatem eorum, sicut meretrix, quae non
potest accusari nec puniri de adulterio. 

	|51.~  Ideo eleganter subdit Virgilius: |non ragioniam di
lor, ma guarda e passa~, quia non est faciendus sermo de talibus
nisi ita in transitu; non enim debet fieri memoria de istis.  Ad
quod optime facit illud quod scribit Valerius Maximus de eo qui
incendit templum Dianae apud civitatem Ephesum, ut pulcerrimo
opere consumpto nomen ejus per totum orbem terrarum
diffunderetur.  Et dicit quod bene fecerant Ephesii tollendo
memoriam eius de terra per decretum, nisi quod quidam Theopompus,
vir magni ingenii et eloquentiae, nomen illius in suis historiis
comprehendit.  Unde et Macrobius, libro Saturnalium, facit
mentionem de isto mirabili templo, et dicit quod nunqam erat
nominandus qui templum Dianae Ephesiae incenderat.  Ideo comuni
consilio Asiae decretum est ne aliquis aliquo tempore nominaret
nomen eius.  Ita ad propositum, ut videmus tota die, isti ribaldi
incendunt ad delectationem, ut videantur scire aliquid facere,
unum palacium valoris plurium milium aureorum, imo sepe unam
ecclesiam.  

	|52.~  |Et io.~  Hic autor, quia dixerat non esse agendum
studiose de istis, ideo concludens omnes reducit ad unum cumulum,
et de omnibus facit unum involucrum, dicens: |et io che
riguardai~, ita transeunter, sicut pracceperat Virgilius, |vidi
una insegna~, quia omnes isti ribaldi trahunt ad unum signum, nec
discernuntur aut distinguntur inter se, ut statim patebit.  

	|53-54.~  Et dicit: |che girando correa tanto ratta~,
quia vita istorum semper est in continuo discursu, |che d'ogne
possa mi parea indegna~, quia non habent proprium domicilium nec
habitaculum.   

	|55-57.~  Et subdit quod innumerabilis exercitus
sequebatur istud insignium.  Erat enim forte una petia alba,
sicut portant ribaldi, non habentes alia insignia distincta. 
Unde dicit: |e s@i longa tratta di genti li venia detro, ch'i@o non
avrei creduto~, idest non credere potuissem, antequam viderem
istam turbam maximam, |che morte n'avesse disfatta tanta.~  Et
verum dicit: isti enim sunt ribaldi, ragacii, pultrones, 
pugnotarii, gallinarii, saccarii, quorum vilis et imbecillis
multitudo est innumerabilis, infinita; nec ego unquam credidissem
tot esse ribaldos in mundo, quot vidi semel ad pagnotam in
Avinione, nec mirabor unquam quando videbo Italiam repletam
istis, tot vidi saepe in Provincia et Sabaudia.

	|58-60.~  |Poscia ch'io n'ebbi.~  Ista est tertia pars
generalis, in qua autor facit specialem mentionem de uno istorum,
et describit in speciali penam ipsorum.  Sed autequam descendam
ad literam, est praenotandum quod autor dixerat non debere fieri
memoriam de istis; tamen, ut eius tractatus sit clarior, fecit
singularem mentionem de uno vili pusillanimo, qui magnam fortunam
suam vilissime neglexit, et tradidit alteri habendam, ut per
illum talem pateat, quid vilitas et pusillanimitas operetur in
minimis, quando in magna altitudine fortunae ita praecipitat
hominem.  Autor enim in omni genere viciosorum facit mentionem de
famosioribus, ut eorum exempla plus moveant animos auditorum,
sicut ipse testatur Paradisi capitulo XVII.  Ad propositum ergo
dicit autor, quod ex omnibus ipse elegit et recognovit animam
unius, qui ex vilitate fecit magnam renunciationem.  Sed quis
fuit iste magnus tristis?  Certe communis et vulgaris fere omnium
opinio esse videtur, quod autor noster hic loquatur de Celestino
quarto, qui vocatus est frater Petrus de Morono; quod
multipliciter probare videntur.  Primo quidem necessario videntur
arguere quod autor dicit: |il gran rifiuto~, et sic antonomasice
videtur debere intelligi de papatu.  Certum est enim quod in
mundo christiano nulla est major dignitas maximo pontificatu. 
Preterea dicunt quod Celestinus plus poterat promereri in labore
et cura animarum, quam in quiete et ocio heremi.  Unde Petrus
Apostolus dicitur arguisse Clementem qui fugiebat papatum. 
Preterea dicunt quod Apostolus dixit: ^laboravi, non
fructificavi~, ita quod sufficiebat bono animo laborare, licet
non multum proficeret.  Preterea dicunt, quantuncumque forte
Celestinus fecerit hanc magnam renunciationem bono et puro animo,
tamen reputatum fuit sibi generaliter ad maximam vilitatem; quod
negari non potest.  Sed breviter, quicquid dicatur, mihi videtur
quod autor nullo modo loquatur nec loqui possit de Celestino. 
Primo, quia licet  Celestinus fecerit maximam renuntiationem, non
tamen ex vilitate, imo ex magnanimitate; fuit enim Celestinus, si
verum loqui volumus, vere magnanimus; magnanimus ante papatum, in
papatu, et post papatum.  Ante papatum, quia statim audita
electione sua, conatus est fugere cum uno discipulo suo nomine
Roberto, juvene salentino, sed ex improviso circumventus subita
multitudine populi non potuit efficere quod optabat.  Fuit et
magnanimus in papatu; nam quamvis positus esset in summo culmine
dignitatis intra amplum et papale palacium, fecit sibi arctam et
heremiticam camerulam, in qua per singulos dies pro certa hora
vacabat dulci ocio sanctae: contemplationis, ubi loquebatur cum
Deo inter tot laboriosos et amaros strepitus hominum.  Sicque
vixit humilis in alto, solitarius inter turbas, inter divicias
pauper fuit; et tanto magnanimior, quanto renuntiatio major. 
Petrus siquidem Christi primus Vicarius reliquit naviculam parvam
et pauperem, hic vero Petrus successor Petri navium maximam et
ditissimam dimisit, et maxime eo tempore quo erat in maximo
precio, quando magna ambitione ab omnibus petebatur; ideo
felicius sibi cessit quam Bonifacio, qui onus istud tanto studio
quaesivit, sub quo tamen erat infeliciter moriturus.  Cognoscebat
enim vir sanctus Celestinus se inhabilem et inutilem officio quod
invitus acceperat, tum quia erat inexpertus et ignarus negociorum
seculi, assuetus diu contemplationi in silvis, non in urbibus;
tum quia frustra sperabat posse facere fructum ecclesiae Dei, cum
videret illos cardinales incorrigibiles, insanabiles, non posse
revocari a simoniis et aliis cupiditatibus, quibus  totum animum
intenderant.  Post papatum magnanimissimus fuit; nam deposita
papali dignitate, quasi quadam gravissima sarcina, pristinam
solitudinem tam avide repetebat, ut videretur captivus ab hostili
carcere liberatus.  Sicut enim narraverunt qui viderunt, cum
tanto gaudio et letitia recedebat, ut non videretur subtraxisse
humerum blando oneri, sel cervicem minaci securi.  Nec mirum;
sciebat enim quo redibat, nec ignorabat unde recederet. 
Recedebat enim ab inferno viventium, et redibat ad paradisum
viventium, nisi sibi obstitisset astutia Bonifacii, qui illum
captum retraxit, et retrusit in carcerem sub firma custodia, ubi,
si locum mutavit, non tamen animum.  Cuius mortui anima ascendens
in coelum apparuit Roberto discipulo superius memorato, et
persuasit ut in sancta solitudine perseveraret usque in finem,
sicut a principio noluerat eum sequi quando prius tractus fuerat
ad papatum.  Et breviter ejus fama diffusa per totam Italiam, et
ejus devotio transcendit Alpes, multisque conventibus suorum
fratrum relictis, multis claruit miraculis, propter quae merita
digne extitit sanctorum cathalogo numeratus.  Patet ergo ex
dictis quod non est standum opinioni vulgi; nam vanae voces vulgi
non sunt audiendae, nec vir sapientissimus Dantes credendus est
virum sanctissimum damnasse ad opinionem vulgi ignari.  Quis ergo
fuit iste tristissimus?  Dico breviter, sine paejudicio meliorum,
quod fuit Esau: iste enim fecit magnam refutationem quando
renunciavit omnia primogenita sua fratri suo Jacob.  Nec miretur
aliquis de hoc, quia ista fuit maxima renunciatio; nam ex
primogenitura Isaac patris eorum descensurus erat Christus; quod
tacite praefiguravit ipse Isaac quando fecit filium jurare super
femur suum.  Nam non sine quare fecit fieri tam novum genus
jurationis; fecit etiam istam renunciationem ex maxima vilitate,
scilicet ex ventris ingluvie, pro edulio lentis.  Ideo autor
signanter dixit, |per viltate.~  Ex quo Esau merito reponitur
inter istos pultrones, viles, tristes, qui sepe pro modico cibo
inducuntur ad vendendum magna bona.  Unde recte videtur de numero
suprascriptorum inutilium, qui nati sunt in mundo ad damnum et
destructionem fructuum terrae.  Si tamen quis velit omnino
resistere, et dicere autorem intellexisse de Celestino, audebo
dicere, nisi temerarius videar, quod honestius et sanctius de
viro vili et voraci, quam de sancto et animoso.  Et tamen pro
excusatione autoris dicam quod nondum erat sibi nota sanctitas
hominis; fecerat enim Celestinius renunciationem recenter forte
per biennium antequam autor ista descripsit, et nondum erat
canonizatus; nam Celestinus postea canonizatus fuit a Clemente
papa quinto anno Domini millesimo CCC.+o~ XIII.+o~ Praeterea autor
erat iratus Bonifacio, Autori exilii et expulsionis eius.  Qui
Celestinus donaverat sponte Bonifacio summum pontificatum.  Unde
autor sepissime dicit magna mala de Bonifacio, qui de rei
veritate fuit magnanimus peccator; de cuius gestis multa dicentur
in multis locis et capitulis.  Nunc ad literam redeundum est. 
Dicit autor: ego Dantes |vidi e conobbi l'ombra di colui~, idest
magni tristis, |che fece il gran rifiuto per viltale~, in hoc
aggravat fallum, quia si fecisset magno animo non ita imputaretur
sibi, |possia che n'ebbi riconosciuto alcuno in tanta
multitudine.~ 

	|61-63.~  Et subdit ex dictis quod statim cognovit quae
erat secta illa.  Unde dicit: |incontenente~, scilicet, cognito
uno notabiliter vili, |intesi, e certo fui che quella era la
setta de' cattivi~, separata extra omnnem sectam, |spiacenti a
Dio et a' nemici sui~, idest, quod isti viles tristes displicent
Deo et diabolis, nam moraliter loquendo displicent bonis et
malis; quod ut melius pateat, describit consequenter poenam eorum
displicentissimam in speciali. 

	|64.~  |Questi.~  Hic describit specialem penam istorum. 
Ad cuius intelligentiam est praenotandum quod autor dat
convenientissiam penam istis, quam considera in expositione
literae.  Dicit ergo: |questi sciagurati che mai non fuor vivi~,
quia neque in vita corporali fecerunt aliquid dignum, per quod 
possint dici vixisse, neque post mortem corporalem possunt dici
vivere per famam, sicut viri magnanimi, virtuosi, qui per
contrarium vixerunt virtuose in mundo, et post mortem vivunt
gloriose, sicut ipse Dantes. 

	|65-66.~  |Erano gnudi~, idest, nudi et lacerati, et
quantumcumque sint divites et pecuniosi semper de industria stant
nudi et cincinosi, et tunc sunt plusquam nudi, et summe miseri. 
|E stimolati molto da mosconi, e da vespe ch'eran ivi.~ 
Propriissime hoc fingit Dantes, quia propter inordinatam vitam
eorum isti miseri incurrunt scabiem, lepram, et alia turpissima
genera morborum, quibus jacent miserabiliter in hospitalibus, et
sepe in stratis et fossatis, et nullus visitat eos, nisi genius
muscarum et vesparum; haec enim animalia generantur ex
putrefactione et superfluitate, ideo bene cruciant istos miseros. 

	|67-69.~  Unde subdit: illi, scilicet musconi et vespae,
|rigavan~, idest balneabant, |il volto lor di sangue~, quia
scilicet lacerabant faciem eorum usque ad sanguinis effusionem,
|che~, idest qui sanguis, |meschiato di lagrime~, quia plorant in
ista pena, |era ricolto da fastidiosi vermi~, nam sepe deveniunt
ad tantam miseriam quod eorum marcida membra emittunt vermes;
unde et muscae naturaliter generant vermes in capitibus et membris
eorum.  Et nota, lector, quod quamvis ista materia sit
fastidiosa, tamen est utile ipsam declarasse ad exemplum et
terrorem aliorum, ut caveant tam miserabilem sectam captivorum.

	|70-71.~  |Et io ch'a riguardar.~  Ista est quarta pars
generalis, in qua autor tractat de generali passu Inferni, et
describit primum flumen Infernale, quod vocatur Acheron; ad quem
fluvium conveniunt, et per quem transeunt omnes animae damnatorum. 
Unde dicit: |et io~, supple, Dantes, |che me diedi a riguardar
oltre~, idest qui converti animum meum, sive speculationem ad
ulterius videndum, quia satis dictum erat de istis tristibus,
|vidi gente~, idest genus pravorum, |a la riva d'un gran fiume~,
scilicet, Acherontis, qui est fluvius profundus ita quod non
potest transiri nisi per navim, et ideo est ibi nauta paratus,
scilicet Charon, qui trajicit omnes animas. 

	|72-75.~  Et subdit quomodo ipse factus avidus novitate
rei petivit licentiam a Virgilio inquirendi quae essent illae
animae, et qua de causa viderentur ita promptae ad transitum 
fluminis.  Unde dicit: |perch'io~, supple, Dantes, |dissi:
maestro~, scilicet, Virgili, |or mi concedi ch'io sappia quali
sono~, idest qui sint, et ecce secundam petitionem, |e qual
costume~, quia mirabile videtur quod aliquis prompte vadat ad
poenam, |le fa parer s@i pronte del trapassar~, scilicet ultra
Acherontem, |com'io discerno per lo fioco lume~, idest, paucum.  

	|76-78.~  |Et elli.~  Ponit responsionem Virgilii dicens:
|et elli a me~, supple.  Virgilius respondit: |le cose ti fien 
conte~, idest ea quae tu petis, fient tibi manifesta tunc, |quando
noi fermarem li nostri passi~, idest cum faciemus moram, |su la 
trista rivera d'Acheronte~, idest, super ripam fluminis
Acherontis, qui est vere tristis.  Acheron enim dicitur sine
salute, ab |a~, quod est ^sine~, et |chere~, quod est ^salve.~ 
Sed quare Virgilius retardat et differt facere istam responsionem
autori?  Forte ut admoneat eum quod eundum est tacite et cum
praemeditatione ad istud primum principium Inferni.


	|79-81.~  Et subdit effectum illius responsionis, et
dicit quod verecunde obmutuit usque ad flumen.  Dicit ergo: |alor
mi trassi infin al fiume~, scilicet quod non feci verbum usque
quo perveniremus ad ripam Acherontis, |con gli occhi vergognosi e
bassi~, et ecce quare: |temendo nel mio dir li fosse grave~,
scilicet ne essem nimis molestus sibi ex importunitate vel
festinantia.  Est autem hic notandum, ne procedam obscure circa
istum transitum Inferni, quod olim in medio Italiae, in regione
Campaniae, in ea parte quae hodie vocatur Terra laboris, non longe
a Neapoli civitate, sicut scribit Virgilius in VI+o~ et in VII+o~,
fuit civitas Cumarum in humili colle.  Ibi fuit maximum templum
sibillae Cumanae, in ripa lacus qui dictus est Avernus, cuius
parietes adhuc hodie apparent alti sed nimia vetustate semiruti,
nec habitat aliquis ibi nisi quod variae aves faciunt nidum suum;
et incolae illorum locorum adhuc ostendunt speluncam ipsius
Sibillae intra domum.  Est autem hic lacus Avernus celebratus
carminibus poetarum, ubi dicunt fuisse descensum ad inferos, quia
hic locus erat horribilis, et pestilens multiplici ratione. 
Primo namque lacus est parvi circuitus et circumcinctus continuis
collibus, et olim erat circumdatus silvis adeo densis, ut modicum
spacium remaneret sibi ad exhalandum; unde aer ibi inclusus erat
nimis suffocatus.  Secundo, quia sibi admiscetur aqua maris, quae
ibi corrumpitur.  Tertio, quia in circuitu habet venas
sulphureas, quae inficiunt aquam, unde erat ibi densa caligo et
fetor sulphureus adeo quod aves desuper volantes statim
necabantur.  Ideo merito intrantibus videbatur Avernus, idest
sine delectatione.  Hic Avernus habet aquas impotabiles, et
gignit paucos pisces, parvos atque nigros, et nullo usui humano
commodos, sed multos et maximos aliquando recipit a mari agitato
et impulso in eum, qui assuefacti vivunt ibi, sed nullus piscator
infestat eos.  Unde vir suavis eloquentiae Boccatius de Certaldo
in suo libro de fluminibus scribit se vidisse, regnante famoso
Rege Roberto, tam grandem multitudinem piscium ejectam in ripas,
ut videretur quid monstruosum; et omnes erant mortui, et intus
nigri in sulphure fetidi ita, quod nullam animal gustabat ex
illis, et dicebant viri prudentes experti de contrata quod venae
sulphureae erumpentes in lacum erant tantae efficaciae ut pisces
necarent.  Crediderunt etiam antiqui ibi esse iter ad inferos,
quia ibi fiebant sacrificia diis infernalibus sanguine humano;
unde Ulixes, quem Homerus fingit viventem ivisse ad Infernum XI
Odysseae, ut magni sapientes opinantur, primo, mactato Helpenore
socio suo, revocavit umbras ab inferis vi sacrificiorum et
incantationum, quas consuluit de futuris.  Similiter postea
Eneas, quem Virgilius fingit VI Eneidos etiam viventem ivisse ad
Infernum, immolato Misseno tubicine suo, idem fecit.  Sed
Virgilius crudelitatem facti sua eloquentia voluit excusare: unde
ibi est mons in mare extensus, qui de nomine Misseni Missenus
vocatur.  Finaliter autem Cesar Augustus hunc lacum purgavit
faciens incidi et extirpari undique omnes silvas, et sic reddidit
locum amenum atque salubrem.  Nec miror quod in eadem parte circa
praedictum lacum erumpunt fontes tepentes notabilius quam in
aliqua parte Italiae, quorum aliqui emittunt cinerem sulphureum ac
ferventem.  Est etiam aliquis locus ibi, ubi terra sine igne
visibili, sine aquis, producit salutarem vaporem et fumum
medicinalem corporibus infirmorum.  Ideo bene novissimus poeta
Petrarca in quadam Epistola sua, quam Itinerarium vocat, dicit:
^sic dicere potes quod in eisdem locis convenerint remedium vitae
et horror mortis.~  Infra Missenum etiam sunt Bajae, sic appellatae
a quodam socio Ulyxis ibi sepulto, vere hibernae deliciae
Romanorum; quod marmorum vestigia adhuc testantur.  Haec breviter
dicta sint historice de isto passu, et transitu ad inferos, qui
dicitur Avernus et Acheron.  Allegorice vero Acheron figurat in
generali mundanam concupiscentiam, per quam omnes transeunt ad
Infernum. 

	|82-83.~  |Et ecco.~  Hic autor, descripto flumine
infernali, qui dicitur Acheron.  Ad cuius evidentiam est
praenotandum quod Charon figurat tempus, unde dicitur ^Charon~
quasi ^cronon~, idest tempus; nam et chronica dicitur liber
continens gesta temporum.  Navis autem est vita humana debilis et
instabilis, qua quidam transitus fit sub tempore ad aliam vitam
per fluctus concupiscentiarum.  Dicit ergo autor: |ed ecco un
vecchio~, quia tempus est antiquissimum, imo secundum Philosophum
est eternum, |bianco~, idest canum; signum enim senectutis est
canities, |per antico pelo~, quia scilicet naturaliter erat canus
ex senectute, non accidentaliter, sicut sepe accidit hominibus ex
morbo vel timore. 

	|84-85.~  Et ponit vocem Charonis ad animas damnatorum
cum dicit: |gridando, guai a voi anime prave.~  Et vere heu
vobis, quia |non isperate mai veder lo cielo.~  Quia
desperantes de misericordia Dei mortui sunt sine recognitione
culpae. 

	|86-87.~  Unde praenuntiat eis futuram poenam, dicens: |io
vengo per menarve a l'altra riva~, scilicet, in terra Inferni,
|ne le tenebre eterne in caldo e gielo~, quia secundum merita
uniuscuiusque; nam astuti cruciantur in igne, proditores in
glacie, sicut patebit suis locis.  Aliqui tamen textus habent,
|esterne~, idest extraneas; nam tenebrae interiores sunt peccata,
exteriores vero penae infernales, juxta illud: ^mittite eum in
tenebras exteriores.~


	|88-89.~  |E tu.~  Hic Charon, facta exclamatione
generali ad animas pravorum, nunc dirigit sermonem suum in
speciali ad animam viri boni, scilicet Dantis, dicens: |e tu che
sie' cost@i,  anima viva.~  Hoc potest intelligi historice sic:
|anima viva~, idest anima viventis corporaliter, non separata
adhuc a corpore.  Vel moraliter sic: |e tu anima viva~, idest non
mortua in peccatis, sicut animae istorum, |partiti da cotesti che
son morti~, idest recede ab animabus istorum mortuorum
corporaliter et moraliter.


	|90-93.~  Et subdit quod Charon, videns ipsum non
recedere, protestatus est sibi quod non transiret flumen per
illam viam, unde dicit: |ma~, ille Charon dixit, |verrai a
piaggia~, idest ad ripam, quia non est ibi portus ubi quiescant,
|per altra via, per altri porti per passare~, scilicet in
Infernum, |non qui~, supple veniens, quia non transibis per
navem, |poich@e vide ch'io non me partia~, quia omnino intendebam
transire.  Et sic nota hic quod Dantes nunquam transivit
Acherontem per navem Charonis.  Quomodo autem transiverit,
dicetur paulo post.  Ideo bene dicit: |pi@u lieve legno conven che
te porti~, scilicet mens tua, quae est levissima, nam Dantes
intravit mentaliter, non corporaliter in Infernum. 

	|94-96.~  |E'l duca.~  Hic autor ponit responsionem
Virgilii ad verba Charonis dicens: |e 'l duca a lui~, scilicet
Virgilius dux meus respondit sibi: |o Charon, non te cruciare~,
idest noli indignari; et ecce quare non debes alterari, quia
|volsi cos@i col@a dove si puote ci@o che si vuole~, scilicet in
celo, quia Deus quicquid vult potest, quasi dicat datum est
desuper quod iste vivens veniat ad Infernum per gratiam, ut
praeostensum est in precedenti capitulo. 

	|97-99.~  |Quinci.~  Hic ponit effectum responsionis
Virgilii, quia scilicet quietata est ira, quam Charon ostendebat
in facie.  Dicit ergo: |quinci~, scilicet ex verbis Virgilii,
|fuor quete le lanose gote~, scilicet barbatae, canae, |al nocchier
della livida palude~, scilicet Charoni, qui transportat animas
per Acherontem, cuius aqua est livida.  Vel hoc dicit, quia ex
Acheronte nascitur livida palus Stygia, de qua dicetur plene
inferius, ita quod iste fluvius magnus inundat et emittit ex se
magnam paludem, sicut faciunt sepe nostra flumina terrena.  Et
dicit: |che 'ntorno agli occhi avea di fiamme rote~, scilicet
flammas concupiscentiae, ut dictum est supra; vel flammas irae,
quia erat accensus ira.  Vel hoc dicit quia tempus consumit omnia
velut ignis.  Et hic nota quod aliqui dicunt et exponunt quod per
Charonem intelligitur mors, quae transit omnes ad aliam vitam, quae
habet oculos flammeos quia omnia debentur morti.  Unde Virgilius
in simili dicit: ^terribili squalore~, idest sorde, quia omnia
corpora mortuorum putrescunt et resolvuntur. 

	|100-102.~  |Ma quelle.~  Hic post digressionem factam
autor revertitur ad primam materiam, et primo continuans se ad
illud quod superius dixit Charon, scilicet, ^non isperate mai
veder lo cielo~, ponit effectum illius exclamationis dicens: |ma
quelle anime~, scilicet pravorum |ch'eran lasse e nude~, quia 
omnes animae generaliter possunt dici nudae, quia sunt spoliatae
veste corporis, et quia noviter mortuae ex anxietate |cangiar
colore~, idest mutaverunt colorem.  Et dicunt aliqui quod autor
ideo hoc dicit quia erant animae mortuorum, et color mutatur in
morte.  Istud nihil est dicere: ideo dic, et melius, quod
finguntur mutasse colorem propter timorem mortis eternae, quam
minabatur sibi Charon.  Unde dicit: |e dibattero i denti~, sicut
sepe timentes faciunt, vel hoc fecerunt ex rabie desperationis,
|ratto ch'inteser le parole crude~, idest statim cum
intellexerunt verba crudelia illius Charonis. 

	|103-105.~  Et subdit verba desperata ipsorum dicens:
|biastimavano Dio~, hoc dicit Isaias, |e i lor parenti~, scilicet
patrem et matrem, qui genuerunt eos, |l'umana specie~, quia
scilicet vellent fuisse bruta, in quibus anima moritur simul cum
corpore, ut evitarent mortem eternam, quae nunc promittebatur eis,
|il luoco, e 'l tempo~, quae faciunt ad generationem; nam videmus
quod alia animalia nascuntur in uno loco et tempore, alia in
alio, |e 'l seme di lor semencia~, sicut primos parentes; ideo
dicit, |e di lor nascimenti.~ 

	|106-108.~  |Poi.~  Hic autor ostendit quomodo illi pravi
ascenderunt navim, dicens: |poi si ritrasser tutti quanti
insieme~, idest omnes congregati sunt in unum ut ascenderent
navim, |forte piangendo~, propter penam praenuntiatam eis, |a la
riva malvagia~, scilicet Acherontis, |ch'attende ciascun uom che
Dio non teme~, idest quam expectat omnis pravus, qui non timens
Deum moritur obstinatus in peccatis. 

	|109-111.~  Et subdit transportationem eorum dicens:
|Charon dimonio.~  Appellat Charonem demonem quem Virgilius vocat
Deum.  Dicendum breviter quod poetria ponit deos superos et
inferos, sicut theologia ponit angelos bonos et malos, ut tactum
est paulo supra in isto capitulo.  |Con occhi di bragia~, idest
cum oculis ignitis et flammatis, ut jam expositum est, |tutte le
racoglie~, scilicet in navi, |accennando lor~, idest alliciendo
et adulando.  Unde dicit: |batte col remo qualunque s'adagia~,
idest retardat ire.  

	|112-117.~  |Come.~  Hic autor specificat istam
transportationem animarum per unam comparationem pulcerrimam; et
breviter dicit quod illae animae deiciebant se de litore ad navim,
sicut recte folia tempore autumnali cadunt de arbore sua ad
terram.  Et ut videas quantum ista comparatio propriissime faciat
ad propositum, nota quod folia cadunt de arboribus tempore
autumnali, quia non habent amplius locum, jam maturatis fructibus
et bonis et malis; nec possunt amplius stare, quia tunc terra
clauditur et non ministrat amplius alimentum arboribus et
plantis: ita homines moriuntur, factis operibus bonis vel malis,
cum corpora non habent amplius alimentum, deficiente humore et
calore naturali, naturaliter loquendo.  Nunc ordina sic literam:
|il mal seme d'Adamo~, idest humanum genus, |gittasi di quel
lito~, idest proiicit se ex illa ripa Acherontis in navim
Charonis, |ad una ad una per cenni~, idest illecebris; quod
declarat per simile dicens, |come uccel per suo richiamo~ sicut
enim avis allicitur et inescatur cibo, ita homo voluptate 
mundana, |similmente come le foglie si levan d'autunno l'una
apresso l'altra.~  Et dicit: |infin che 'l ramo vede alla terra
tutte le sue spoglie~, idest donec penitus denudatur foliis suis,
quibus primo vestiebatur; et attribuit proprietatem videndi
arbori.  Et nota quod autor accipit istam comparationem a
Virgilio, et addit pulcre istam particulam ultimam.  Homerus
etiam similem comparationem facit, quem sequitur ipse Virgilius.  

	|118-120.~  Et subdit quomodo continuo renovatur gens
ista, et continuans dicta dicendis dicit: |cos@i sen vanno su per
l'onda bruna~, idest per aquam obscuram illius fluminis
infernalis, |e nova gente s'aduna anco di qua~, idest congregatur
ad ripam citeriorem fluminis, unde recesserat navis, |avanti che
sian discese di l@a~, idest in ulteriori ripa; scilicet, antequam
illae portatae pervenerint ad aliud litus, aliae novae animae sunt
congregatae in eo loco, a quo illae recesserant.  Per hoc autem
autor dat intelligi quod continuo novi homines moriuntur, et
essentialiter et moraliter vadunt ad Infernum, ita quod iste
nauta nunquam quiescit, et semper habet novam mercem portandam.

	|121-123.~  |Figliol mio.~  Ista est quinta pars
generalis, in qua autor ponit duplicem responsionem Virgilii ad
duas interrogationes, quas superius fecerat sibi.  Et primo
respondet ad primam, quam autor petiverat, qui essent isti.  Unde
dicit: |il maestro cortese~, idest, Virgilius liberalis in dando
sentenciam suam, sicut jam dictum est supra in praecedenti
capitulo, |disse: o figliol mio~, idest, o Dantes, tu petebas
supra qui essent isti, et ego promisi me responsurum tibi in ripa
Acherontis.  Respondeo ergo tibi sic: |tutti quelli che muoion
nell'ira di Dio~, de quibus Deus intendit facere justam ultionem,
quia provocaverunt eum ad iram, |convegnon qui d'ogne paese~,
idest congregantur ad istam ripam ex omni parte mundi. 

	|124-126.~  |E pronti.~  Hic Virgilius respondet secundae
petitioni autoris, scilicet, quare illae animae sunt promptae ad 
transeundum.  Et dicit: |e pronti sono a trapassar lo rio~, idest
fluvium Acherontis.  Et ecce causam, |ch@e la divina iustizia li
sprona~, idest impellit et urget, |s@i che la tema si volge in
disio~, idest timor volvitur in desiderium, sive appetitum, sicut
gratia exempli videmus aliquando in mundo isto quod homo peccator
post peccatum sponte vadit ad mortem et supplicium cum posset
evadere, ita peccatum obcaecat ipsum urgente divina justicia.  Imo
audivi de uno, qui cum interfecisset hominem et evasisset, post
tempus sponte accessit ad judicem confitens delictum suum et
petens decapitari, quia nunquam poterat dormire vel quiescere.


	|127-129.~  |Quinci.~  Hic Virgilius postquam respondit
ad duo quesita per autorem, nunc respondet ad unum non quesitum,
scilicet, quare superius Charon dederit sibi repulsam, et
noluerit acceptare ipsum in navi.  Assignat ergo nunc rationem
dicens: |quinci non passa mai anima bona.~  Ad intelligentiam
autem istius est subtiliter advertendum quod homines dupliciter
vadunt ad Infernum, idest ad statum viciorum: aliqui enim vadunt
ut nunquam revertantur, scilicet qui nunquam penitendo dimittunt
peccata, et moriuntur obstinati in eis, et isti finguntur
transire omnes per Acherontem in Infernum nunquam evasuri. 
Aliqui vero sunt qui vadunt ad Infernum, idest incidunt in
peccata, non tamen perseverant in eis, imo emendantur, et tales
exeunt de Inferno per penitentiam.  Et talis fuit autor noster. 
Ideo bene fingit quod transit per Infernum, postea evadit per
Purgatorium, nec revertitur per viam primam, scilicet, quia non
relapsus est in peccata. 

	|130-132.~  |Finito questo.~  Hic autor ultimo describit
transitum suum valde occulte.  Unde ad intelligentiam istius
passus obscuri est sciendum quod aliqui exponunt istam literam
fortem leviter, et dicunt quod autor fingit se incidisse in
sincopim ut transiret fetulentam paludem Acherontis sine
turbatione sensus.  Sed ista est frivola expositio; nam fictio
nostri autoris habet altiorem intellectum.  Ideo aliqui viri
famosi subtilius videntur exponere: dicunt enim quod autor sub
ista fictione vult dicere quod ipse intravit Infernum, idest viam
viciorum, per superbiam et superbam gloriam.  Sed quidquid dicant
omnes, mihi videtur quod ista non sit intentio autoris, quia
autor judicio meo non loquitur hic de tali introitu Inferni, de
quo capitulo primo, ubi fingit se reperisse in silva obscura, et
se nescire redicere quomodo intraverit illam, imo vult ostendere
quomodo ductu rationis intraverit speculationem viciorum, ut illa
cognita exiret. Ideo bene fingit se transivisse per somnum, idest
per profundam abstractionem mentis, ita quod exivit extra se
ipsum raptus in extasim, viso infelicissimo fine impiorum, qui
sine spe videndi unquam celum vel Deum intrabant aeternam mortem
perpetuo cruciandi.  Nunc expone sic literam: |finito questo~,
idest, postquam cognovi ex Virgilio, et vidi clare qualis erat
via peccatorum et qualis via vitiosorum, statim |la buia
campagna~, idest obscura ista riperia Acherontis, |trem@o s@i
forte~, idest immisit in me tantum tremorem et timorem, quod
adhuc remanet radicatus in mente mea.  Unde dicit: |che la
mente~, idest memoria, |ancor mi bagna di sudor~, quasi dicat,
quod quandocumque recordor, totus sudo anxietate et angustia. 
Ideo dicit: |de lo spavento~, ex terrore et timore, quem tunc
concepi.


	|133-135.~  Et subdit: |la terra lagrimosa~, scilicet
praedicta flumana, quae est vallis lacrimarum et miseriarum, |diede
vento~, scilicet emisit spiritum in me, |che balen@o~, idest
emisit subito in modum fulgoris |una luce vermiglia~, idest
fulgentem claritatem cognitionis, quae illuminavit intellectum
meum, ita quod omnino me abstraxit ab istis exterioribus, nam
clausit nihi oculos corporales et aperuit mentales.  Ideo bene
dicit: |la qual mi vinse ciascun sentimento~, idest, sopivit in
me omnes sensus corporis, et removit me ab omnibus sensibilibus. 


	|136.~  Et facit finem huic materiae et capitulo dicens:
|e caddi come l'uom cui sonno piglia~, idest, cecidi quasi
somnolentus et dedi me quieti, et cessavi ab omnibus operibus
exterioribus.  Et adverte, lector, quod autor in isto primo
introitu Inferni facit subtiliter istam fictionem, quam sepe
faciet alibi; unde similiter, quando vult intrare Purgatorium,
fingit se obdormisse, et sic dormientem raptum fuisse a quadam
aquila; et ita alibi saepe.


