	|SUMMARIUM.~  CANTUS TRIGESIMUS TERTIUS, ^in quo tractat
de eisdem sub titulo~ ^comitis Ugolini et archiepiscopi Rogerii,
et de modo suae~ ^mortis et filiorum suorum; et in fine
abominatur fratrem~ ^Alberichum de Romandiola, et aliquos
Januenses, et vocat istum~ ^locum Tolommea.~

	|PROEMIO~  ^La bocca sollev@o dal fiero pasto.~  Postquam
in praecedenti capitulo autor noster circa finem persuasit comiti
Ugolino pisano ut narraret sibi causam suae crudelitatis contra
archiepiscopum Rogerium; nunc consequenter in praesenti XXXIII
capitulo ostendit quomodo dictus comes narraverit mortem
acerbissimam sui et filiorum suorum, cuius dictus archiepiscopus
fuit autor et effector.  Et praesens capitulum potest breviter
dividi in tres partes generales; in quarum prima autor ponit
miserabilem orationem comitis Ugolini ad se.  In secunda facit
mordacem invectivam contra civitatem pisanam, quae admisit in se
tam horrendum facinus, ibi: ^Ah Pisa.~  In tertia autor tractat
de tertia specie proditorum, qui prodiderunt amicos vel
propinquos ad mensam; et in speciali describit unum spiritum
modernum, qui nominat alium spiritum modernum eiusdem speciei,
ibi: ^E forse appare ancora.~

	|1-3.~  Ad primum veniens dico, quod autor ponit
orationem comitis ad se; et primo continuans se ad praecedentia
praedisponit et apparat ipsum ad loquendum, dicens: |quel
peccator~, idest, comes proditor, |sollev@o la bocca~, idest,
removit os, quia non poterat expedite loqui manducando.  Et nota
quod litera debet dicere, |sollev@o~, et non |se lev@o~, ita quod
debet proferri et scribi composite, non divisim, quia tunc esset
sententia imperfecta, et litera non posset construi; |dal fiero
pasto~, idest, a cibo ferino et non humano; naturaliter enim homo
non comedit hominem, nisi forte esset aliquis barbarus inhumanus,
sed ferae sic, |forbendola a' capelli~, quia cum tanta aviditate
vorabat, quod deturpabat sibi os, sicut faciunt ferae et homines
bestiales, et tergebat se ad capillos, quia non habebat aliud
mensale; |del capo~, scilicet, archiepiscopi, qui tamen debebat
habere paucos propter clericam, |ch'egli avea di retro guasto~,
scilicet cum dentibus; hoc dicit, quia retorquebat omnem culpam
in eum.

	|4-6.  Poi.~  Hic autor ostendit quomodo comes
praeparatus coepit orationem suam dolorosam, in qua primo invitat
ipsum ad pietatem, et commiserationem; unde dicit: |poi
cominci@o~, scilicet, loqui et dicere mihi: |tu vuoi ch'io
rinovelli~, idest, de novo referam tibi, |disperato dolor che 'l
cor mi preme~, idest, angustiat, et lacerat stimulis suis, non
minus quam ego cerebrum istius cum dentibus, |gi@a pur pensando,
pria ch'io ne favelli.~

	|7-9.~  Et quia autor promiserat se daturum infamiam
inimico suo, comes cupidus vindictae offert se dicturum id quod
petierat sibi, licet non sine planctu; unde dicit: |ma parlar e
lagrimar vedrai insieme~, scilicet me comitem tibi; |se le mie
parole esser den seme, che frutti infamia al traditor ch'io
rodo~, quasi dicat: quamvis dolor meus maxime incendatur ex
renovatione amari finis mei, tamen hoc faciam si sit semen, quod
pariat fructum infamiae ei.  Et sic vide quod comes non
respondebit ad petitionem autoris, quia quaerat sibi famam quam
non quaerit proditor, ut dictum est in capitulo praecedenti, sed
ut adaugeat infamiam hosti.

	|10-12.~  Et iterum captat benevolentiam a persona
autoris, dicens: |io non so chi tu sii, n@e per che modo venuto
sie' quaggi@u~: mirabile enim videtur quod veneris vivus ad
infernum, et rediturus sis ad mundum impune.  Unde nescio si
venisti corporaliter, vel spiritualiter, vel solus, vel sociatus,
|ma fiorentino mi sembri veramente quand'io t'odo.~  Audiverat
enim comes Dantem loquentem florentine, et amare vituperantem
illum Boccam proditorem populi florentini minantem illi perpetuam
infamiam.  Ideo dicit: videris mihi florentinus vicinus meus;
ideo libenter audies et referes de crudelitatibus pisanorum, et
unius Ubaldinorum.

	|13-18.  Tu.~  Hic comes incipit suam narrationem; et
primo respondet ad primum quaesitum autoris, scilicet qui
fuerint, dicens: |tu dei saper ch'io fui 'l conte Ugolino~,
dominus Pisarum, |e questi @ee l'arcivescovo Rogieri~, de
Ubaldinis archiepiscopus Pisarum; et offert se responsurum ad
secundum, scilicet de peccato crudeli archiepiscopi contra se,
dicens: |or ti dir@o perch'i' son tal vicino~, malam vicinitatem
facit sibi: et ut brevius narret istud magnum malum, ne toedium
pariat auditori, resecat primo superflua dicens, quod vult
dimittere illud, quod est notum in vulgo, scilicet quomodo in
tumultu populi ipse fuerit invasus et captus opera dicti Rogerii. 
Dicit ergo: |dir non @ee mestieri~, idest, non est necessarium nec
utile narrare tibi, |ch'io fossi preso e poscia morto, per
l'effetto de' suoi mal pensieri~; nam bene perduxit ad effectum
quod male conceperat.  Hoc dicit comes, quia Dantes tamquam
florentinus vicinus et hostis pisanorum non debebat ista
verisimiliter ignorare; sed quia non sunt ita nota apud alios,
ideo non est inutile narrare.  Est ergo sciendum, quod in
MCCLXXXVIII erat nata magna dissensio in civitate pisana.  Nam
unius sectae guelphorum erat princeps judex Ninus de Gallura de
Scottis; alterius sectae guelphae erat princeps comes Ugolinus de
Gherardeschis; tertiae vero partis ghibellinae erat dux
archiepiscopus Rogerius de Ubaldinis, cum Lanfranchis, Gualandis,
et Sismondis.  Comes Ugolinus, ut solus posset principari in urbe
illa, adhaesit archiepiscopo Rogerio, et prodidit Ninum filium
sororis suae; et ordinavit, quod pelleretur de Pisis.  Quare
judex Ninus sentiens se impotentem, recessit cum sequacibus suis
ad unum castellum, et colligavit se cum florentinis et
lucensibus.  Comes vero Ugolinus ficte recesserat de civitate, ut
cederet expulsioni judicis Nini; quo pulso, cum magno gaudio
redivit Pisas.  Fertur etiam quod fecit venenari comitem Anselmum
de Capraria consortem suum, ne eriperet sibi dominium.  Comes
igitur Ugolinus in totum dominus Pisarum, in florenti statu
ordinavit in die sui natalis celeberrimum festum, et sumptuosum
convivium cum magnis donis et pomposis indumentis.  Et cum inter
festandum comes Ugolinus duceret Marcum Lombardum virum curialem,
prudentem, et circumspectum valde, ostendens sibi magnificentiam
suam, petivit a Marco, quid sibi videretur?  Qui statim
respondit, sive humanitus, sive divinitus prophetans: Vos estis
recepturi peiorem amicitiam, quam aliquis dominus Italiae.  Et
continuo comite territo, petente, quare? dixit Marcus: quia nihil
deficit vobis, nisi ira Dei.  Quod in brevi verificatum est.  Nam
archiepiscopus, cuius favore se fultum sperabat, statuit
depellere ipsum de dominio.  Et in furore populi fecit ipsum
invadi ad palatium; dans intelligere populo, qualiter ipse comes
Ugolinus volebat prodere Pisas, dando castella florentinis atque
lucanis.  In tumultu igitur fuit interfectus unus filius
naturalis eius, et unus nepos, vere felices, quia non reservati
sunt ad illud crudele infortunium suorum.  Comes vero dedidit se
captivum; et cum duobus filiis et cum duobus nepotibus traditus
est carceri: omnes eius familiares et consortes pulsi sunt, et
eorum sequaces, sicut Obriachi, Guatani, et aliae familiae
nobilium guelphorum.  Ex praedictis patet, quomodo comes Ugolinus
prodidit consanguinitatem, civitatem et partialitatem; ideo
proditor proditus est a proditore.  Nam ex ista mutatione
Pisarum, pars guelpha in Tuscia fuit in magna declinatione
propter vires aretinorum, et potentiam domini Jacobi de Aragonia
cum siculis et catelanis contra haeredem Caroli.  Comes igitur
infelix cum filiis et nepotibus positus est in turrim super
plateam juxta palatium Antianorum; et clausa porta claves
deiectae sunt in Arnum, et denegatus est eis omnis victus, ita
quod omnes mortui sunt fame in brevi.

	|19-21.~  Ad propositum ergo, comes dicit Danti se velle
omittere istam partem negotii, quae debet esse sibi manifesta, et
se velle dicere aliam partem, quae est sibi occulta, scilicet
formam mortis suae miserandae.  Unde dicit: |per@o udirai~,
scilicet, a me nunc, |quel che non puoi aver inteso~, ab aliis,
|cio@e come la morte mia fu cruda~, idest, crudelis: et bene
dicit, quia nullus alius vivens poterat scire dicere Danti modum
istius mortis, quia nullus unquam viderat eos postquam inclusi
fuerant; ideo dicit: |e saprai se m 'ha offeso~, ne videar tibi
iniuste agere contra eum.

	|22-27.  Breve.~  Nunc comes volens narrare autori
infelicissimum casum suum, primo ostendit quomodo praevidit in
somnio eventum rei; quod quidem somnium fecit ante ortum solis;
ideo describit tempus, dicens: |breve pertuso~, idest, parvum
foramen, et subtilis rimula per quam lumen aurorae intrabat,
|m'avea mostrato gi@a pi@u lume~, scilicet, aurorae, quasi dicat,
jam oriebatur dies.  Aliqui tamen textus habent: |pi@u lune~, ita
quod videtur velle dicere: jam praeterierant plures menses; sed
ista litera stare non potest, quia, ut jam dictum est, comes non
stetit inclusus in ista turre nisi paucis diebus, |per lo suo
forame~, sicut per columbarium, |dentro da la muda~, idest, intra
turrim, in qua erat cum filiis suis, quae vocabatur tunc aurea
muda, sed tunc mutavit nomen, unde dicit: |la qual per me ha il
titol della fame~, quia ab isto eventu damnabilissimo postea
vocata est turris |de la fame~; et dicit: |in che convene ancor
ch'altri si chiuda~, quasi dicat: in qua oportet, quod adhuc
alius moriatur, ita quod non fuero solus, nescio si aliquis fuit
unquam ibi inclusus.  Sed comes istud vaticinatur quia verisimile
videbatur quod alius de terra illa adhuc juste puniretur simili
poena, |quand'io feci il mal sonno~, idest, somnium in quo mens
mea praesaga futuri mali fuit; unde dicit: |che del futuro mi
squarci@o il velame~, idest, aperuit et detexit mihi futurum
eventum; nam futura praesciri non possunt, et tamen visus sum
mihi certissime videre mala, quae parabantur mihi per illas canes
famelicas.

	|28-30.  Questi.~  Hic comes narrat formam ipsius somnii. 
Ad cuius intelligentiam volo te breviter scire, quod comes, dum
vivebat, ante eius ruinam, videbatur videre in somnio, quod ipso
florente et regnante, archiepiscopus Rogerius tollebatur in
dominum super alios magnates ghibellinos de Pisis, qui ad montem
prope Pisas venabantur unum lupum cum catulis suis, et post
brevem fugam canes venantium attingebant lupum et lupulos, et
omnes crudeliter necabant.  Nunc ad literam, dicit autor:
|Questi~, scilicet archiepiscopus, |pareva a me maestro e donno~,
idest, maior et dominus in venatione; nam pisani fecerunt eum
capitaneum et ducem eorum: |cacciando 'l lupo~, idest, tyrannum,
scilicet me comitem Ugolinum.  Nam lupus figurat tyrannum, juxta
illud: ^hi regnant qualibet urbe lupi~; -- |e i lupicini~, idest,
filios comitis tyrannunculos simillimos patri.  Ideo bene dicit
ille, qui portabat lupos parvulos ad vendendum, rogatus ab uno
emptore, ut daret sibi unum bonum, respondit: omnes sunt lupi;
|al monte~, idest, juxta montem, qui est medius inter Lucam et
Pisas, qui dicitur hodie mons sancti Juliani.  Ideo dicit:
|perch'e' pisan veder Lucca non ponno~, quae tamen est eis vicina
per decem milliaria, et saepe subiugata et expilata, juxta illud
vulgare proverbium: ^Buona terra @e Lucca, ma Pisa la pelucca.~

	|31-33.~  Et dicit: |Con cagne magre, stud,iose e conte~;
istae canes figurative erant fames, sitis et alia incommoda, quae
in brevi attigerunt et laceraverunt istos.  Et nominat socios
principales, quos habebat archiepiscopus in ista venatione, idest
persecutione comitis, dicens: et ille archiepiscopus, |s'avea
messo Gualandi con Sismondi e con Lanfranchi~; istae sunt
praecipuae domus ghibellinae in Pisis, |dinanzi da la fronte~, ad
excusationem sui tamquam fautores et factores huius rei ad sui
defensionem.

	|34-36.~  Et subdit effectum venationis, dicens, quod
illae canes post modicum cursum videbantur attingere lupum et
lupulos, et dentibus lacerare.  Dicit ergo: |lo padre e i figli~,
idest, comes et filii, |mi pareano stanchi in picciol corso~, ita
quod non videbantur posse evadere ab ira canum, quia in paucis
diebus fame consumpti sunt, |e mi parea veder fender li fianchi
lor con le acute scane~, idest sannis sive dentibus a canibus
praedictis.  Et hic nota, lector, quod si verum fuit quod comes
sic somniaverit, mirabile somnium fuit; si non sit verum, pulcram
fictionem facit autor valde convenientem facto.  Non enim
possumus scire veritatem huius facti, quia comes inclusus nulli
locutus est postea et mortuus est.

	|37-39.  Quand'io.~  Hic comes narrat autori aliud malum
signum, quod secutum est post somnium, quod habuit confirmare
timorem jam conceptum ex visione.  Unde dicit: |senti'i miei
figliuoli ch'eran meco~, qui dormiebant simul mecum ibi, |pianger
tra 'l sonno, e dimandar del pane~, de quo non erant amplius
comesturi, |quand'io fui desto inanzi la dimane~, idest, cum
evigilassem hora matutina, qua solent fieri somnia magis vera,
sicut modo istud somnium vel factum vel fictum nimis verum fuit.

	|40-42.~  Et intermittit narrationem prae nimio dolore,
et invitat autorem ad pietatem, dicens: |ben se' crudel, se tu
gi@a non ti duoli~, antequam ulterius procedam in narratione,
|pensando ci@o che 'l mio cor s'anunziava~; optabat enim absorberi
a terra antequam videret tantam crudelitatem; et dicit: |e se non
piangi, di che pianger suoli~? quasi dicat: alias dolebis vel
doluisti.

	|43-45.  Gi@a.~  Hic comes revertitur ad narrationem, et
narrat modum mortis crudelis ipsorum, qui non erat notus autori,
sicut promiserat se dicturum.  Unde continuans se ad primum
dictum, dicit: |gi@a eran desti~, scilicet ipsi filii mei, |e
l'ora s'appressava~, scilicet hora tertiarum, |che 'l cibo ne
soleva esser addotto~, quasi dicat: appropinquabat hora, qua
eramus soliti prandere, antequam essemus capti.  Vel dic: hora,
qua solebat afferri nobis cibus, antequam poneremur in turrim;
quia non statim fuerunt adiudicati huic supplicio extremo, nisi
post adventum comitis Guidonis de Montefeltro, qui factus est
capitaneus Pisarum cum ampla potestate, ut alibi dictum est.  Et
dicit: |e per suo sogno ciascun dubitava~, quia quilibet filiorum
fecerat somnium simile patri.

	|46-48.~  Et subdit primam arram mali, dicens: |et io
senti' chiavar l'uscio di sotto a l'orribile torre~; intellige
cum clavis ferreis, ut amplius non aperiretur.  Nam jam clavatum
fuerat cum clavibus, quae abiectae fuerant in Arnum; |ond'io
guardai nel viso a' miei figliuoi senza far motto~, quasi dicens
tacite: nos stamus sic.

	|44-54.~  Et dicit: |io non piangea~, idest plorare non
poteram, |s@i dentro impietrai~, idest, indurui ad modum petrae,
|piangevan elli~, tamquam teneriores: |et Anselmuccio mio~, qui
erat unus ex filiis, |disse: Tu guardi s@i, padre: che hai~? et
dicit: |per@o non lagrimai~, imo magis induratus sum; et non solum
non potui emittere lacrymas, sed nec verbum; unde dicit: |n@e
rispos'io tutto quel giorno, n@e la notte appresso~, per unam diem
naturalem, |infin che l'altro sol nel mondo usc$io~, idest, usque
ad alium ortum solis.

	|55-58.  Come.~  Hic comes narrat, quomodo invalescente
dolore, secunda die, factus est rabidus visis filiis suis; unde
dicit: |ambo le mani per dolor mi morsi~, scilicet, tunc cum, |un
poco di raggio~, scilicet solis, |si fu messo nel doloroso
carcere~, scilicet, per fissuram vel fenestram, |e io scorsi~,
idest, respexi, |per quattro visi il mio aspetto stesso~, idest,
in quatuor faciebus filiorum meorum; quia filius et pater una et
eadem persona censentur; vel quia erant simillimi patri.

	|59-63.~  Et subdit, quomodo filii se habuerint erga
patrem, viso hoc, dicens: |e quei~, scilicet filii mei,
|pensando, ch'io 'l fessi per voglia di manicar~, idest, ex rabie
famis, potius quam ex rabie doloris, et tamen contrarium erat,
|di subito levorsi, e disser: Padre~, magis tetigerunt animum
eius, quam si dixissent: o comes, |assai ci fia men doglia, se tu
mangi di noi~, supple, quam si comedas de te, |tu ne vestisti
queste misere carni, e tu le spoglia.~  Et hic nota, lector,
verba motura omne cor saxeum, quae sine lacrymis scribere non
possum, si tamen isti juvenes dixerunt ea, quod non credo; sed
autor, tamquam bonus orator, bene scivit ipsa dicere.

	|64-66.~  Et ponit effectum pietatis dictorum verborum,
dicens: |quet@ami allor~, scilicet, cessando a rabie, ut non
provocarem ipsos ad rabiem, |per non farli pi@u tristi~: et ideo
dicit: |quel d@i e l'altro stemmo tutti muti~, scilicet, indurati
dolore; ideo comes prorumpit in exclamationem, dicens: |Ahi dura
terra, perch@e non t'apristi~?  Ut ostenderes te sentire tam
impiam crudelitatem, et clamare vindictam ad Deum.  Et hic nota,
quod non solum cibus temporalis fuit denegatus istis, sed, quod
fuit crudelius, et spiritualis, cum saepius petiissent.

	|67-75.  Poi.~  Nunc comes narrat mortes filiorum et sui,
dicens: |Poi che noi fummo al quarto d@i venuti Gaddo mi si gitt@o
disteso a' piedi~, qui erat unus ex filiis meis, |dicendo: padre
mio, che non m'aiuti~? scilicet tu, qui paulo ante pascebas multa
millia hominum pane tuo, cur modo permittis, me fame mori? quasi
dicat tacite: tu conduxisti te et nos ad tam miserabilem finem. 
|Quivi mor@i~, scilicet, ante pedes meos, me vidente et audiente;
et ita alii.  Unde dicit; |vid'io cascar li tre~, idest, alios
tres fratres Gaddi, |ad uno ad uno~, scilicet ad augmentum
doloris sui, |tra 'l quinto d@i e 'l sesto, come tu mi vedi~,
quasi dicat: sicut tu vides nunc me loquentem coram te, ita ego
vidi illos morientes coram me.  Infelix pater! qui, si
praemortuus fuisset, poterat videri felix in medio tot
infelicitatum.  Et subdit ultimo mortem suam, dicens: |ond'io gi@a
cieco~, scilicet, factus caecus, |mi diedi a brancolar~, idest,
ad palpandum |sovra ciascuno.~  Et continuo auget infelicitatem,
dicens: |e tre d@i li chiamai poi che fur morti.~  Et sic videtur
comes Ugolinus vixisse octo diebus sine nutrimento cibali.  Et
concludit comes, dicens: |poscia il digiuno~, idest fames, |pot@e
pi@u che 'l dolor~, quasi dicat, quod fames prostravit eum, quem
tantus dolor non poterat vincere et interficere.

	|76-78.  Quando ebbe.~  Hic autor facit finem huic
materiae ostendens quomodo comes Ugolinus redivit ad suum primum
officium.  Unde dicit: |quand'ebbe detto ci@o con gli occhi
torti~, idest, torvis et inflammatis ira, |riprese~, idest,
iterum cepit: |il teschio misero~, scilicet, craneum capitis,
|coi denti~, cum tanto furore, |che furo a l'osso, come d'un can,
forti~, fuerunt fortes etc.

	|79-84.  Ahi Pisa~!  Ista est secunda pars generalis in
qua autor iratus de tanta impietate fecit mordacem invectivam
contra civitatem Pisarum, dicens: |Ahi~! idest, dolenter refero,
|Pisa, vituperio delle genti~, idest, dedecus et infamia aeterna
gentium italicarum; unde dicit: |del bel paese l@a~, scilicet,
Italiae, qua nulla est pulcrior regio in toto orbe terrarum, ut
alias dictum est et dicetur, |dove 'l s@i suona~, quia generaliter
omnis gens italica utitur isto vulgari, scilicet, |s@i~, ubi
germani dicunt ^j@a~, et gallici aliqui dicunt ^oui~, et aliqui
^hoc.~  Aliqui etiam italici pedemontani dicunt ^ol.~  Vel dic:
|del bel paese~, scilicet Tusciae, quae est ornatissima pars
Italiae, |l@a dove 'l s@i suona~, idest, in qua ista res inepta
resonat.  Et hic nota, lector, quod autor considerans tam impiam
crudelitatem, et videns, quod nullus parabat se ad vindictam,
invocat insensibilia inanimata ad destructionem pisanae
civitatis, dicens: |muovasi la Capraia e la Gorgona~, scilicet,
de locis suis.  Isti sunt duo scopuli magni in mari longe a portu
pisano, versus Sardiniam, |e faccian siepe ad Arno in su la
foce~, idest, claudant ostium Arni, ubi Arnus intrat in mare, ita
quod aqua redundet et effundatur, |s@i ch'egli anneghi in te ogni
persona~, idest, omnes habitantes in te, ut locus tam infaustus
reddatur inhabitabilis; et dicit: |poi ch'e' vicini~, sicut
florentini et lucani, jamdudum inimici tui, |a te punir son
lenti~, idest pigri et tardi.  Sed certe ista vindicta, quae
videbatur tardari tempore autoris, videtur facta diebus nostris. 
Nam opera florentinorum ista civitas antiquissima et olim
potentissima mari et terra, deducta est ad infimum et infirmum
statum, licet diu ante istud peccatum fuisset fracta insolentia
pisanorum, et libertas conculcata viribus januensium, ut dicetur
alibi; et sic victrix facta est victa: sic res hominum fortuna
versat: sic omnia faciunt cursum suum, et senio cuncta
marcescunt.  Haec enim civitas erat florentissima, antequam
Florentia adhuc fundata esset.  Et hic nota, lector, quod autor
videtur indigne facere istam invocationem, quia iste proditor
merebatur omnem poenam, ut patet ex dictis; ergo juste punitus. 
Ad quod dico breviter, quod autor non negat hoc de eo, sed de
filiis, ut statim dicit.

	|85-87.  Ch@e.~  Hic autor assignat causam justae
exclamationis factae, dicens: |Ch@e non dovei tu i figliuoi porre
a tal croce~, idest, non debebas ponere filios comitis ad talem
cruciatum, |se il conte Ugolino aveva voce~, idest, infamiam,
|d'aver tradita te de le castella.~  Ad cuius literae evidentiam
est sciendum, quod comes Ugolinus de comitibus Gherardeschis
adeptus dominium civitatis Pisarum, sicut dictum est supra, ad
confirmandum statum suum, dedit unam suam filiam comiti Guidoni
de Battifolle guelpho; et ne ex hoc haberetur suspectus, dedit
aliam comiti Aldobrandino de Sanctaflore, ut fertur.  Et nomine
dotium ipsarum filiarum, et ut melius confiderent de eo, dedit
aliqua castra comitatus Pisarum, videlicet comiti Guidoni castrum
Ripaefractae sub custodia lucanorum; et comiti Aldobrandino
castrum Siverotti sub custodia florentinorum.  Propter quod
ghibellini sumpta suspicione, suggerente archiepiscopo, fecerunt
de eo, quod dictum est.

	|88-90.~  Et probat, quod Pisa non deberet ita desaevire
in filios propter peccatum paternum, dicens: |l'et@a novella~,
idest, juvenilis, |facea lor innocenti~, scilicet, |Uguccione e
'l Brigata~; nomina sunt duorum filiorum comitis Ugolini, quos
nondum nominaverat; ideo eos nominat hic, |e gli altri duo~,
scilicet filios, |che 'l canto suso appella~, idest, Gaddum et
Anselmuccium, quos capitulo superiori nominavit.  Et hic nota
quod autor per totum capitulum nominat istos filios, licet supra
dictum sit, quod duo erant filii et duo nepotes.  Unde lex
civilis appellat filios et nepotes liberos, vel forte fuerunt
tantum filii, sicut alii scribunt.  Sed hic oritur alia dubitatio
quia videtur, quod etiam filii fuerint juste puniti, quia culpa
patris transfertur ad filios in crimine laesae maiestatis. 
Dicendum breviter, quod filius non debet luere poenam patris, et
quamvis lex civilis velit filium punire civiliter, quia praesumit
quod sit similis patri, non tamen criminaliter; ideo autor dicit,
quod civitas pisana non debebat ponere filios ad illum cruciatum
ad quem posuerat patrem; quia satis erat relegare ipsos, vel
deportare in aliquam insulam suam, sicut in Sardiniam vel
Corsicam, vel aliter, mitius punire.  Et facit autor unam
parenthesim, dicens: |Novella Tebe~, quasi dicat in improperium:
o civitas pisana, quae es alia civitas thebana in Graecia; quasi
dicat tacite: o natio viperea; nam primi, ex quibus Cadmus
condidit Thebas, finguntur nati ex serpentibus, quia semper
gesserunt bella civilia inter se nimis crudeliter, sicut dictum
est jam de Ethiocle et Polynice fratribus vere serpentibus.  Et
ipse Cadmus etiam dicitur factus serpens, et omnia facinora et
flagitia nequiter et nefarie perpetrata sunt in ea; ideo bene
Plato fertur dixisse, quod regratiabatur natura; quia fecerat eum
hominem non brutum; marem non foeminam; atheniensem non thebanum.
Et nota quod autor bene assimilat istam civitatem italicam uni
civitati graecae, quia civitas Pisarum habuit ortum a Pisa
civitate Graeciae situata juxta flumen Alpheum.

	|91-93.  Noi passammo oltre.~  Ista est tertia pars
generalis, in qua autor tractat de tertia specie proditorum et
eorum poena, qui prodiderunt amicos pacificos, et commensales, et
in speciali de uno ipsorum qui nominat alium; et primo proponit
ipsam poenam dicens: |noi passammo oltre, l@a ove la gelata~,
idest, glacies, |fascia un'altra gente~, idest, aliud genus
proditorum, |ruvidamente~, idest, rigide, |non volta in gi@u~,
sicut alia gens praedicta, |ma tutta reversata~, idest, stans
resupina in glacie cum facie sursum, ut plus laederet a frigore.

	|94-96.~  Et tangit formam poenae istorum, dicens: |lo
pianto stesso l@i pianger non lascia~, scilicet, illam gentem; et
ecce quomodo, |e il duol~, idest, dolor, |che trova rintoppo~,
idest, obviamen oppositum, |in su gli occhi~, qui sunt glacie
compacti, |si volge in entro a far crescer l'ambascia~, idest,
angustiam doloris.

	|97-99.~  Et facio comparationem de hoc: sicut enim fumus
ascendens de camino, si non invenit viam qua egrediatur, redit
deorsum et densatur, ita quod cruciat existentem ibi; ita dolor
qui a corde ascendit ad oculos, si non potest effocari et exalare
magis angustiat animum.  Ad propositum ergo: in istis planctus
veniens ad oculos glacie astrictos, inveniens viam praeclusam
sibi invalescebat et tumefaciebat animum; sicut interdum ventus
inclusus intra viscera terrae, facit eam violenter crepare.  Et
declarat modum obviationis et obstaculi, dicens: |ch@e le lagrime
prime fanno groppo~, scilicet, congelando, |e riempion tutto il
coppo~, idest, totam concavitatem oculorum, |sotto 'l ciglio s@i
come visiere di cristallo~, quasi dicat, velut si haberent
ocularia ex vitro vel crystallo transparentia.  Et hic nota quod
misero videtur quodammodo delectabile flere, aliqualiter enim
extenuatur dolor in planctu; unde Virgilius: ^Expletur lacrymis
egeriturque dolor.~

	|100-103.  Et avegna.~  Nunc autor tangit causam tam
durae, tam frigidae glaciei; et dicit breviter quod quidam ventus
a centro terrae causabat istam glaciem, sicut videmus hic, quod
ventus veniens ab aquilone inglaciat et indurat aquas nostras,
quem quidem ventum autor coepit sentire, licet esset factus quasi
insensibilis prae nimio frigore.  Dicit ergo: |E gi@a mi parea
sentire alquanto vento~, quia appropinquabat ad locum unde
procedebat, |avegna che ciascun sentimento avesse cessato
stallo~, idest, stationem et residentiam, |del mio viso~, idest,
a facie mea, |per la freddura~, a simili, |s@i come d'un callo~,
qui nihil sentit: est enim callus durities carnis et cutis ibi
suppositae.

	|104-105.~  Et movet quaestionem Virgilio, unde habebat
originem ventus iste, dicens: |perch'io~, scilicet, dixi,
|maestro mio, chi muove questo~? scilicet, ventum; et statim
arguit, quod ibi non debebat posse esse ventus, dicens: |non @ee
quaggiuso ogni vapore spento~? quasi dicat: cessante causa cessat
effectus; sed hic non est causa venti, ergo nec ventus: patet,
quia ventus generatur ex vapore sicco elevato a sole; sed in isto
centro non potest aliquis vapor ascendere ut resolvatur in
ventum.

	|106-108.~  Et ponit responsionem Virgilii ad suam
petitionem, dicens: |ond'elli a me~, scilicet Virgilius respondit
mihi: |avaccio serai dove~, idest, cito eris in loco ubi,
|l'occhio ti far@a la risposta di ci@o~, quasi dicat: videbis
oculanter, |veggendo la cagion che'l fiato piove~, idest, quae
generat ventum, quia scilicet procedit a Lucifero principe
daemoniorum.  Ad quod est hic bene advertendum quod autor
subtiliter fingit hunc ventum spirare hic, quia, quemadmodum a
summo Deo procedit Spiritus sanctus, qui immittit ignem amoris et
caritatis in corda hominum, unde Spiritus sanctus assimilatur
austro, ita a summo diabolo, scilicet Lucifero, procedit spiritus
frigidus odii, qui ventus inglaciat ita corda pravorum; quod
extinguit omnem ardorem caritatis, et omnem amorem amicitiae in
istis, qui tam crudeliter violaverunt sacra jura mensae, quod
nihil habent pietatis humanae, ut jam dictum est et statim melius
dicetur.

	|109-114.  Et un.~  Nunc autor describit in speciali unum
singularem spiritum modernum de dicta specie, quem introducit ad
loquendum et petendum subventionem ab eo; unde dicit: |et un de'
tristi de la fredda crosta~, idest, de glacie quae claudit intra
se proditores gelatos, sicut crusta claudit anguillas, |grid@o a
noi~: et primo iste spiritus facit exordium quale convenit
proditoribus, dicens: |o anime crudeli tanto, che data v'@e
l'ultima posta~, quia positi estis in fundo inferni propter
crudelitatem vestram, et deputata est vobis poena extrema omnium
poenarum, quasi dicat: o bene venientes fratres mei boni
proditores; imaginabatur enim iste quod isti essent proditores
damnati, qui nuper venissent ad poenam, quia commisissent
proditionem ad mensam, sicut ipse fecerat, et facit petitionem,
dicens: |levatemi dal viso i duri veli~, idest, illas lacrymas
ita gelatas et induratas, quae velabant oculos eius, ita quod non
poterat eos ullo modo aperire, aut aliquid videre, et ecce quare,
|s@i ch'io sfoghi il dolor~, idest, parum remittam dolorem, |che
'l cor m'impregna~, quia cor parvum non erat capax tanti doloris,
ita quod violenter crepabat sicut pellis mulieris praegnantis. 
Volebat ergo plorando aliqualiter exonerare cor suum, sicut
dictum est paulo supra in parte praecedenti, et dicit: |un poco
pria che 'l pianto si raggeli.~  Sed certe ista fuisset modica
refrigeratio, quia rigor venti frigidi subito regelasset novas
lacrymas; et per hoc dat intelligi, quod si isti crudeles
aliquando videantur velle aperire oculos pietatis, statim ventus
odii iterum claudit.

	|115-117.  Perch'io.~  Hic autor ostendit quomodo
promiserit illi petitum juvamen, si diceret quis esset; unde
dicit: |perch'io a lui~, supple dixi: |dimmi chi sie', se vuoi
ch'io ti sovvegna~, et obligat se illi ad similem poenam, si hoc
non fecerit, dicens: |e s'io non ti disbrigo~, idest, si non
libero te a velamine oculorum, |al fondo de la ghiaccia ir mi
convegna~: et est vulgatus modus loquendi; saepe enim dicere
solemus: si non fecero hoc, volo vocari proditor.

	|118-120.~  Et ostendit quomodo ille spiritus persuasus
promissione sibi facta manifestaverit se, primo a nomine, secundo
a culpa, tertio a poena.  Dicit ergo: |rispose adunque: io son
frate Alberico.~  Ad sciendum ergo quis fuerit iste spiritus,
oportet scire, quod iste vocatus est frater Albericus de Faventia
civitate de Manfredis nobilibus et potentibus, qui saepe
habuerunt dominium illius civitatis; et fuit de fratribus
Gaudentibus, de quibus alibi dictum est supra.  Fuerunt autem in
dicta domo tres consanguinei eodem tempore, scilicet Albericus
praedictus, Alberghettus et Manfredus.  Accidit autem, quod in
MCCLXXXVI Manfredus, juvenis animosus, cupiditate regnandi,
struxit insidias fratri Alberico; et cum devenissent ad graves
contentiones verborum, Manfredus ductus impetu irae, dedit fratri
alapam magnam, scilicet fratri Alberico.  Sed ipse frater
Albericus sagacior aliquandiu rem dissimulanter tulit; et tandem
cum credidit iniuriam excidisse a memoria illius, finxit velle
reconciliare sibi dictum Manfredum dicens, quod parcendum erat
calori juvenili.  Facta igitur pace, Albericus fecit convivium,
cui interfuerunt Manfredus et unus filius eius.  Finita coena cum
magna alacritate, dixit Albericus: ^Veniant fructus~; et subito
eruperunt famuli armati, qui latebant ibi post unam cortinam, qui
crudeliter trucidaverunt ad mensam patrem et filium, Alberico
vidente et gaudente.  Et hic nota, quod frater Albericus secutus
est exemplum Absalonis, qui simili modo dissimulata iniuria ad
tempus fecit trucidari fratrem suum ad mensam; ideo frater
Albericus debebat hic stare sub umbra eius, licet Absalon peius
fecerit, quia reconciliatus patri, voluit eripere sibi regnum, et
cum illo expulso bellum gessit, ut alibi scriptum est.  Dicit
ergo Albericus, tangens culpam suam: |io son quel delle frutta
del mal orto.~  Appellat Faventiam malum hortum, quae produxit
aliquando tam malos fructus in nobilibus suis.  Unde autor posuit
duos nobiles proditores de Faventia in ista glacie, scilicet
Thebaldellum de parte ghibellina, qui prodidit patriam et partem,
et Albericum de parte guelpha, qui prodidit consanguinitatem ad
mensam.  Alii tamen dicunt, quod ista coena maledicta facta est
in quodam horto; et post culpam tangit poenam, dicens: |che qui
riprendo dattero per fico~, quasi dicat: dedi malum fructum, nunc
recipio peiorem.  Loquitur enim ironice.  Nam ficus dulcis
fructus solet dari amico, et iste dedit tam amarum fructum mortis
amicis: nunc ergo merito recipit amariorem; vel secundum aliam
literam |ripendo~, idest, reddo et luo.

	|121.  O diss'io.~  Hic autor, audito quod iste erat
frater Albericus, stupefactus movet sibi unam quaestionem; quando
enim autor ivit ad infernum frater Albericus vivebat adhuc, et
autor reliquerat eum vivum in Romandiola; ideo cum admiratione
petit utrum sit mortuus, dicens: |O, diss'io lui, or se' tu ancor
morto~?

	|122-126.~  Et continuo ponit responsionem Alberici,
dicens: |et elli a me~, scilicet, Albericus respondit: |nulla
scienza porto~, idest, nihil scio, nullam cognitionem habeo,
|come 'l mio corpo stea su nel mondo.~  Est autem hic diligenter
considerandum, quod autor facit hic subtilissimam fictionem:
fingit enim quod in talibus proditoribus accidit saepe, quod
anima cadit in infernum, et diabolus regit corpus adhuc vivens;
et istud totum est verum et non erroneum perspicaciter intuenti. 
Per hoc enim figurat autor, quod quando homo committit ista
peccata scelerata, diabolus intrat animam eius, et anima damnatur
statim ad infernum, quia scilicet ille talis in infelici hora
peccat, quod numquam postea poenitet, et obstinatus et
impoenitens moritur.  Unde dicitur de Juda, qui similiter
prodidit ad mensam, quod diabolus intravit in corpus Judae; et
ipse desperans dixit: maius est peccatum meum, quam ut veniam
merear.  Dicit ergo frater Albericus: |cotal vantaggio ha questa
Tolomea~, idest, talem praerogativam, si praerogativa dici debet,
habet ista regio tertia glaciei, quam autor vocat Ptholomeam.  Ad
quod est sciendum, quod sicut scribitur libro primo Machabaeorum
per totum de familia Machabaeorum, qui floruerunt in Israhelem
post tempora Alexandri fuerunt tres fratres inclytae virtutis,
scilicet Judas Machabaeus, Jonatas et Simon, qui successive
habuerunt summum sacerdotium, et fuerunt magni principes et duces
Israhel, singuli strenuissimi bellatores, et fecerunt proelia
multa pro patria, pro justitia, pro libertate contra multos reges
et gentes alienigenarum; sed tertius, scilicet Simon, praecipue
dilatavit gloriam gentis suae, et purgavit terram Judae ab omni
immunditia; et gubernavit cum optima pace, reges contrivit,
confirmavit humiles, omnes iniquos et malos exterminavit; et,
quod maxime adauxit gloriam suam, renovavit foedus cum romanis, a
quibus commendatus et recommendatus fuit regibus et gentibus
orientis.  Cum autem Simon jam senex victoriosus esset in summa
gloria pacis et belli, recepit crudele excidium, unde expectabat
potius auxilium.  Nam quidam Ptholomeus Abobi gener eius, dives
valde auro et argento, qui constitutus erat ab eo dux in campo
Jericho, caecatus improba cupiditate regnandi, volens sibi
subiicere regionem excogitavit proditionem pessimam contra
Simonem et filios eius.  Cum ergo Simon, sollicitus circa
custodiam regni sui perambularet civitates quae erant in regione
Judae, pervenit Jericho cum Mathathia et Juda filiis suis, quos
Ptholomeus recepit magnifice, et fecit illis convivium magnum
abscondens ibi viros armatos; et cum Simon et filii eius bene
bibissent, surrexit Ptholomeus cum suis, et armati intrantes
convivium trucidaverunt Simonem et filios eius, et quosdam
socios; quo facto misit ad Antiochum regem Syriae pro auxilio, et
quosdam misit ad occupandam Hierusalem, et alios ad civitatem
Gazaram ad interficiendum Johannem alium filium Simonis, licet
ille cognita morte patris et fratrum, et praesentiens suam parari
sibi, omnes illos occidit.  Ex his ergo potes clare videre quare
autor denominavit juste istam regionem Ptholomeam ab isto
antiquissimo et pessimo proditore, qui nulla iniuria praecedente
interfecit ad mensam socerum suum summum sacerdotem, virum
justissimum, et egregios filios suos, cuius exemplum secutus est
Branca de Oria, qui similiter interfecit socerum suum, sed virum
sceleratum, ad mensam.  Ad literam ergo: dicit frater Albericus
quod ista sua Ptholomea habet istam praerogativam, |che spesse
volte l'anima ci cade~, et notanter dicit, saepe, quia non
semper, sed ut plurimum accidit quod isti non emendantur, |inanzi
che Atrop@os mossa le dea~, idest, antequam mors separaret ipsam
animam a corpore.  Atropos enim appellatur a poetis ultimum
fatum, et est idem quod mors, unde interpretatur sine
conversione, quia naturaliter post mortem non est dare
reversionem.  Aliqui tamen textus habent ^Antropos~, sed hoc
nullo modo potest stare; nam ^Antropos~ graece, latine dicitur
^homo~, quod interpretatur arbor eversa, et sic non habet hic
locum.

	|127-133.  E perch@e.~  Hic Albericus, ut reddat autorem
promptiorem ad servandum sibi promissum, declarat sibi formam qua
anima ante mortem cadit in infernum.  Unde dicit: |e sappi che
tosto che l'anima trade, come fec'io~, idest, quam cito prodit ad
mensam eo modo quo ego prodidi, |il corpo suo l'@e tolto da un
dimonio, che poscia il governa~, quia postea diabolus stat semper
secum, et regit hominem usque in finem.  Unde dicit: |mentre che
'l tempo suo tutto sia volto~, idest, usque ad mortem; et hoc
dico, |perch@e tu pi@u volentier mi rade~, idest, removeas leniter
ad modum radentis cum tua manu levi, |le invetriate lagrime dal
volto~, idest, lacrymas congelatas frigore super oculis
transparentes ad modum vitri.  Et dicit: |ella~, scilicet anima
talis, |ruina in s@i fatta cisterna~, idest, in puteum istum
mortuum.  Et sic vide quod mensa multum aggravat delictum
istorum; unde violare hospitalitatem reputabatur olim maximum
nefas, sicut saepe patet apud Valerium et multos.

	|134-138.  E forse.~  Nunc Albericus ad confirmandum
dictum, quod videtur valde mirabile, nominat alium proditorem
modernum de eadem specie peiorem se, dicens: |e il corpo de
l'ombra~, idest, animae, |che di qua mi verna~, idest, friget in
glacie, sicut tempore hiemali, |forse pare ancora suso~, idest,
forte vivit adhuc in mundo; nam corpora viventium apparent in
mundo; mortuorum vero non, quia sepeliuntur et absconduntur
propter horribilitatem et foetorem: et specificat ipsum per
nomen.  Ad quod est sciendum, quod hic spiritus de quo loquitur
Albericus fuit quidam miles nobilis et strenuus de Janua nomine
Branca de domo illorum de Oria, qui fuit gener domini Michaelis
Cianche, qui post mortem regis Entii, occupavit judicatum
Sardiniae qui dicitur Logodoro, de quo dictum est supra, ubi
tractatum est de baratariis.  Iste ergo Branca interfecit ad
mensam praedictum Michaelem socerum suum, ut haberet eius
immensas divitias.  Dicit ergo: |tu dei saper se tu ven pur mo
giuso~, idest, si nuper descendisti a mundo viventium ad infernum
mortuorum, tu debes scire si verum dico, quod ipse adhuc vivat,
|elli @ee ser Branca d'Oria~, qui malas brancas habuit, |e son pi@u
anni poscia passati ch'ei fu s@i rinchiuso~, idest, jam multi anni
praeterierunt postquam anima eius fuit carcerata in ista glacie,
et corpus vivens apparuit in mundo.

	|139-141.  Io.~  Hic autor ostendit qualiter ipse non
poterat credere hanc rem mirabilem, ideo dicit: |diss'io lui~,
scilicet Alberico, |io credo che tu m'inganni, ch@e Branca d'Oria
non mor@i unquanche~; quod declarat per indicia vera et signa
necessaria, dicens: |e mangia, e beve, e dorme e veste panni~,
quae omnia non faciunt mortui.

	|142-147.~  Et ponit responsionem Alberici ad suam
dubitationem declarans formam mortis spiritualis illius Branchae;
et dicit breviter quod Branca damnatus est ad infernum antequam
Michael socer eius interfectus fuisset ab eo.  Dicit ergo:
|diss'ei~, scilicet Albericus: |Michel Cianche~, egregius
baratarius, |non era giunto ancora nel fosso su di Malebranche~,
idest, nondum ceciderat in quintam bulgiam superiorem, ubi sunt
daemones Malebranchae cruciantes baratarios in pice; unde dicit:
|l@a dove bolle la tenace pece~, ita quod Michael antequam veniret
ad malas brancas daemoniorum in pice inciderat in malas brancas
Branchae generi sui, |che questi~, scilicet Branca, |lasci@o un
diavolo in sua vece~, in loco animae suae, |nel corpo suo~, quod
est dicere: tunc perdidit animam suam, |e d'un suo prossimano~,
idest, unius consortis sui de domo sua.  Iste fuit unus nepos
eius, qui simul secum interfecit dictum Michaelem; unde dicit:
|che 'l tradimento insieme con lui fece.~  Et hic nota, quod
januenses naturaliter et communiter sunt cupidissimi, et avaritia
impellit eos ad omne malum: tamen reputantur valentissimi in
mundo.  Unde de ista eadem familia fuit Lampa, magni animi vir,
qui cum gereret bellum navale contra venetos hostes, stans in
puppi galeae suae, filius eius strenue pugnans in prora percussus
telo in pectore cecidit moribundus.  Quo casu acerbo concussi
socii exterriti sunt omnes.  Tunc Lampa in medio ardore belli
oblitus filii, memor patriae, et gloriae suae, subito cucurrit ad
locum, et magnifice increpans omnes trepidantes, jussit filium
abiici in mari, et hortans caeteros, dixit: numquam habuisset tam
pulcram sepulturam in terra; sicque integrato acrius proelio
factus est victor, imitatus quodammodo exemplum Torquati romani,
qui filium victorem vita privavit.  Sed hic nascitur dubitatio de
eo quod autor dicit, quod iste Branca damnatus est ad infernum
ante parricidium perpetratum.  Dicendum breviter quod autor
subtilissime hoc fingit; per hoc enim figurat quod ex quo homo
concepit facere peccatum, deliberavit et firmavit, jam peccavit
in conspectu Dei, ita quod actus exterior non addit supra
conceptum interiorem, nisi in tantum quod in ipso actu animus
magis accenditur, confirmatur et delectatur, sicut communiter
tenent theologi.

	|148-150.~  Et ultimo frater Albericus petit subventionem
promissam sibi ab autore, dicens: |ma distendi oggimai in qua la
mano~, scilicet versus faciem meam, |aprimi gli occhi~: et dicit
autor, |et io non gliele apersi~: et quia posset obiici: ergo tu
fuisti periurus, et debebas ire ad fundum glaciei; hoc removet
autor dicens: |e cortesia fu l@i esser villano.~  Per hoc autor
dat intelligi, quod nulla misericordia, nulla compassio est
praestanda ab extraneo homini tam crudeli, qui nullam habet
pietatem de sanguine suo, imo nulla fides servanda est proditori.

	|151-153.  Ahi.~  Nunc autor facta fine orationi Alberici
circa Brancam januensem, gratia illius facit unam invectivam
contra totum genus januensium, dicens: |Ahi~, idest, dolenter
dico: |Genovesi, uomini diversi d'ogni costume~, idest, alieni ab
omnibus aliis hominibus in moribus, praecipue in cupiditate
quaerendi et parcitate servandi.  Nulli enim italici vivunt
miserius, licet in apparatu et ornatu exteriori sint splendidi;
et dicit: |e pien d'ogni magagna~, idest, omni genere mali,
|perch@e non siete voi del mondo spersi~? idest, perditi de mundo
per quem multum vagantur, praecipue per mare; sunt enim maximi
navigantes.  Et non mireris, lector, si autor in uno capitulo
facit duas mordaces invectivas, alteram contra civitatem pisanam,
alteram contra civitatem januensem; quoniam istae duae civitates
potentissimae in mari fuerunt olim in eadem regione Liguriae,
secundum Justinum, cuius provinciae habitatores fuerunt semper
homines bellicosi, ut saepe patet apud Titum Livium; unde ligures
ad arma durissimi diu nimis fatigaverunt virtutem romanam;
homines audaces, unde Virgilius: ^assuetumque malo ligurem~,
idest, bello, labori, latrocinio.  Et idem Livius dicit:
^Latrocinia ligurum.~

	|154-157.~  Et assignat autor causam justae invectivae
factae contra januenses, dicens: |che~, idest, quia, |trovai di
voi un tal~, scilicet Brancam praedictum, |che gi@a si bagna in
anima in Cocito~, quia anima eius ante mortem cruciatur in glacie
jam, |per sua opra~, idest, perfida proditione, |et in corpo par
vivo ancor di sopra~, scilicet in nostro mundo viventium; et dat
sibi socium dignum se cum dicit: |col peggiore spirto di
Romagna~, scilicet fratre Alberico, qui fecit interfici
consanguineum suum ad mensam appetitu vindictae; et Branca manu
propria interfecit socerum ad mensam appetitu pecuniae; ideo
uterque perfusus sanguine calido suorum balneat et lavat se in
Cocyto frigido.  Et hic ultimo nota, lector, quod ad renovandum
et confirmandum quicquid dicit autor, alius Branca novellus de
eadem familia, sed spurius, interfecit fratrem proprium legitimum
de eadem Sardinia, ut haberet dominium ibi, sicut audivi a fide
dignis januensibus.


