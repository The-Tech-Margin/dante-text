	Dartmouth Dante Project

Guido (1327), ^Inf~. 28.82-84                     Doc 5 of 177, Screen  1

E seguitando la condizione d'Arimino per messer Malatesta vecchio e per        
Malatestino suo figliuolo d'i Malatesti, della detta terra, anticamente d'un   
suo castello, nominato Verrucchio, si come villani di nazione discesi, che,    
come soleano, ancor da loro fosse guidata, ricordandosi per Malatestino il mal 
governo, cio@e la morte che colle sue mani a Montagna de' Parcitadi da Rimino  
[ed] a certi altri suoi consorti, essendo in prigione, finalmente diede.       
                                                                               
                                                                               
                                                                               
                                                                               
                                                                               
                                                                               
                                                                               
                                                                               
                                                                               
                                                                               
                                                                               
                                                                               
	Dartmouth Dante Project

Guido (1327), ^Inf~. 28.82-84                     Doc 5 of 177, Screen  2

[Copyrighted Material] Et ad detestationem istius proditoris ponit hic Petrus  
de Medicina quod nunquam Neptunus deus maris tam magnum malum in mari          
perpetrari conspexit a gente argolica vel pyrratis.  Cyprus est insula in      
capite maris Mediterranei versus orientem posita, nobile quidem regnum et      
antiquitus valde dite.  De quo ait Ysidorus, XIIIIM+o~ libro ^Eth.~ {^Etym.~   
XIV. vi. 14}: Ciprus insula a civitate Cypro, que in ea est, dicta.  Ipsa est  
et Pafon Veneri antiquitus consecrata.  Hoc etiam testatur Ovidius, XM+o~      
libro ^Meth.~: <Festa dies Veneris tota celeberrima Cypro> {^Met.~ X. 270}.    
Fuit autem Cyprus famosa quondam divitiis et maxime eris.  Ibi enim prima      
huius metalli inventio et utilitas fuit.  Maiorice vero sunt due insule in     
eodem Mediterraneo mari versus occidentem site, que insule antiquitus Baleares 
dicte sunt, ut eodem libro dicit Ysidorus.  In his insulis, secundum eundem    
Ysidorum, primo invente sunt funde ad lapides iaciendos.  Unde Ovidius,        
secundo libro ^Meth.~:                                                         
                                                                               
     Non secus exarsit, quam cum Balearia plumbum                              
     funda iacit.                                                              
                                                                               
	Dartmouth Dante Project

Guido (1327), ^Inf~. 28.82-84                     Doc 5 of 177, Screen  3

                                                                               
                        {^Met.~ II. 727-728}                                   
                                                                               
                                                                               
Neptunus autem pro mari ponitur.  Sed quia pagani in omnibus elementis deos    
ponebant, ideo Neptunum deum maris appellant.  Et dicitur Neptunus quasi <nube 
tonans>, ut dicit Ysidorus, VIIIM+ libro ^Eth.~ {^Etym.~ VIII. xi. 38}.  Vult  
itaque dicere hic autor quod nunquam in toto mari Mediterraneo, quod est situm 
inter Cyprum et insulas Maioricanas, vidit Neptunus, idest visum fuit in mari, 
tam grande facinus sicut fecit dominus Malatesta; non certe a pyrratis vel     
gente argolica perpetratum.  Pyrrate sunt maximi predones, et dicuntur a ^pyr~ 
quod est <ignis>, quia pyrrate ignem ad iaciendum primitus portaverunt, ut     
dicit Uguicio {Uguccione da Pisa}.  Argolici vero sunt Greci qui mare          
pyrraticis antiquitus depredationibus infestabant.  Et dicuntur Argolici a     
quadam civitate que dicitur Argos, secundum Ysidorum {cf. ^Etym.~ IX. ii. 72}. 
                                                                               
                                                                               
                                                                               
	Dartmouth Dante Project

Guido (1327), ^Inf~. 28.91-93                     Doc 7 of 177, Screen  1

[Copyrighted Material] Verba sunt Dantis ad Petrum de Medicina.  Dixerat enim  
Danti superius iste Petrus quod dominus Malatesta tenebat terram de Arimino    
quam unus qui secum erat nunquam voluisset suis oculis conspexisse.  Unde      
Dantes, volens de illo notitiam reportare, ait ad dictum Petrum: <Si vis ut    
tuam ambaxiatam superius ego portem, demonstra michi illum qui ad suum opus    
Ariminum male vidit>.  Tunc Petrus de Medicina, ad maxillam unius sui socii    
manum extendens, ait: <Iste qui non loquitur ipse est>.  Causa autem propter   
quam non loquebatur erat quia linguam habebat radicitus extirpatam; et         
adiungens ait: <Iste expulsus -- subaudi de Roma -- dubitationem submersit in  
Cesare, affirmando quod ille qui est munitus semper ad suum dannum distulit    
quod intendit>.  Iste, re vera, fuit unus magnus iudex et advocatus romanus,   
qui Curio vocabatur, cuius ystoriam tangit Lucanus in primo.  Que talis est:   
In civitate enim romana fuit quidam magnus advocatus, nomine Curio, qui        
linguam venalem habebat.  Nam pro pecunia contra mores bonorum Romanorum       
cuncta iura vendebat.  Hic itaque Curio illo tempore quo Iulius Cesar de       
partibus redierat gallicanis et in Arimino moraretur, erat totus contrarius    
ipsi Iulio, et nullo modo volebat quod Iulius in suo reditu triumphum more     
victoris haberet in urbe.  Et in hoc conformabat se voluntati Pompei, Catonis, 
	Dartmouth Dante Project

Guido (1327), ^Inf~. 28.91-93                     Doc 7 of 177, Screen  2

Marcelli, Bruti, et omnium bonorum, breviter, Romanorum.  Iulius vero, dum     
esset in Arimino, non valens ad urbem cum armis et triumpho redire, quia hoc   
erat sibi a Romanis protinus interdictum, eo quod quinque annis steterat       
contra mandata senatus in Gallia, misit ad Curionem non modicum auri pondus et 
spolia gallicana, ut pro se apud populum de cetero allegaret ac etiam          
advocaret.  Curio autem, viso auro, quod excecat etiam oculos sapientum,       
linguam mutavit et cepit pro Iulio advocare.  Quod ut Pompeius animadvertit,   
statim cum quibusdam tribunis qui iam ad persuasionem Curionis favebant Iulio, 
de urbe fugavit.  Isti autem expulsi, una cum Curione Ariminum ad Cesarem      
accesserunt.  Ad quem audax Curio sic lingua venali profatur: <Dum tue partes, 
o Cesar, mea potuerunt voce iuvari, et tibi imperium procurabam et milites ut  
tibi faverent quantum poteram exhortabar.  Sed postquam mee leges bello        
siluerunt, quia mandato Pompei plus tuam partem fovere nequibam pellimur e     
patriis laribus nunc coacte.  Sed iam patimur libenter exilium, quia tua nos   
faciet victoria cives.  Et ideo, quia Romani milites trepidant, quia se        
firmare nesciunt utrum tibi faveant vel Pompeio:                               
                                                                               
     Tolle moras; semper nocuit differre paratis.                              
	Dartmouth Dante Project

Guido (1327), ^Inf~. 28.91-93                     Doc 7 of 177, Screen  3

     Par labor atque metus, pretio maiore petuntur.                            
     Bellantem geminis tenuit te Gallia lustris,                               
     Pars quota terrarum! facili si prelia pauca                               
     Gesseris eventu, tibi Roma subegerit orbem.                               
     Nunc neque te longi remeantem pompa triumphi,                             
     Excipit aut sacras poscunt Capitolia lauros;                              
     Livor edax tibi cuncta negat, gentesque subactas                          
     Vix impune feres.  Socerum depellere regno                                
     Decretum est genero; partiri non potes orbem                              
     Solus habere potes.                                                       
                                                                               
                                                                               
Et ideo tolle moras et versus urbem dirige aquilarum victricia signa tua.      
Huius igitur Curionis verbis venalibus Cesar accensus, versus Romam concito    
gradu volavit, urbem armatus intravit, erarium spoliavit, populum trucidavit,  
patres conscriptos exulare coegit, et multa alia mala fecit.                   
                                                                               
                                                                               
