	|Proemio.~  <O Simon mago, o miseri seguaci>.  Hoc
Capitulum dividitur in duas partes.  In prima tractat de poena
tertiae bulgiae; et hoc usque ibi: <Chi @e colui, maestro, che si
cruccia>.  Ibi secunda, in qua nominat quosdam simoniacos; et
hoc usque in finem.

	|1-6.~  Ad primam auctor, prosequendo hoc suum poema,
procedit ad dicendum de specie illa fraudis, quae dicitur
simonia, exclamando contra illum Simonem magum, qui primo in
ecclesia nova voluit spiritualia pretio acquirere, scilicet in
novo Testamento.  Nam sicut Giezi in veteri Testamento voluit
vendere sanitatem Naaman collatam sibi ab Eliseo propheta gratis,
ut habetur in IV.+o~ Regum, Capitulo V.+o~, et leprosus factus
est, sic iste Simon voluit emere donum Dei pecunia.  Nam
scribitur in Actis Apostolorum, Capitulo IX.+o~, quod dum
Philippus in Samaria esset, post mortem Stephani, multos
convertit ad fidem Christi, inter quos fuit iste Simon magus.  Et
dum illuc ivissent etiam Petrus et Joannes, ut darent per
impositionem manus illis baptizatis Spiritum sanctum, iste Simon
obtulit Petro pecuniam, et petiit ut ei daret potestatem dandi
sic Spiritum sanctum cui vellet.  Cui Petrus dixit: ^pecunia tua
sit tecum in perditionem, quoniam donum Dei existimasti pecunia
possideri.~  A quo postea ementes spiritualia dicti sunt
simoniaci, et vendentes dicti sunt Giezici; licet largo vocabulo
dicantur omnes simoniaci.  Unde illud Simonis est crimen, si
quisquam spirituales vel sibi connectens emat, vendatque,
remittat.  Et sic simonia est studiosa cupiditas et voluntas
emendi vel vendendi aliquid spirituale, ut ecclesiam, quae debet
conferri et dari in sponsam bonitate clerici non pecunia.  Unde
dicit lex: ^qualiter quisque meretur, non quantum dare sufficiat,
aestimetur in collatione ecclesiarum.~  Et Mathaei X.+o~ quod
gratis, donante Deo, accipiunt, gratis dent.  Et ideo dicit
Thomas de Aquino: ^simoniacus procurat quod ecclesia, quae est
sponsa Christi, de alio gravida sit quam de sponso, quae de
Spiritu sancto concipere debet.  Simonia facit quod ingravidetur
de Spiritu maligno; unde facit, Deum nutrire adulterinos filios
et legitimos exheredare.~  Vocando eos rapaces; nam et merito,
quia sicut fur est qui non intrat per ostium, sic qui non vadit
per rectam viam ad beneficia ecclesiastica, isti sunt vendentes
Spiritum sanctum, qui in columba apparuit.  Quos Deus de templo
ejecit, dicens: ^domus mea, domus orationis est; vos autem
fecistis eam speluncam latronum.~

	|13-15.~  Et fingit eos in foveis, ut dicit textus, ad
figurandum quod tales clerici et praelati, qui deberent oculos
intellectualitatis contemplando erigere ad coelestia, infimant
eos solum ad terrena.  Unde et in jure civili scribitur: ^clerici
cognationem non habent in terra, sed in coelo.~

	|25-27.~  Et hoc figuratur in flammis, quas habent in
plantis pedum, ut ostendant quomodo infimis exarserunt.  Contra
quos ait Apostolus dicens: ^quae sursum sunt sapite, non quae
super terram.  Mortui enim estis, et vita vestra abscondita cum
Christo in Deo~; ut habetur Capitulo III.+o~ ad Colossenses.  Et
haec pro ista parte.

	|31-33.~  Ad secundam et ultimam fingit se inter alios
invenire hic spiritum Domini Joannis Cajetani de Ursinis, qui
dictus fuit Papa Nicolaus tertius, qui in simonia valde deliquit
ut ejus domum exaltaret divitiis, ut fecit ille Jeroboam, de quo
Regum III.+o~ Capitulo XIII. dicitur ^quod quicumque volebat,
implebat manum suam, et fiebat sacerdos excelsorum.~  Et
sequitur: ^propter hanc causam peccavit domus Jeroboam, et eversa
est.~  Non faciendo ut ait Psalmista dicens: ^beatus qui excutit
manus suas ab omni munere.~

	|52-57.~  Annectendo id de quo dicit de Domino Benedicto
de Anania, dicto et appellato Papa Bonifatio octavo, qui in
persona sui pulcram dominam, idest ecclesiam, quam accepit,
faciendo falli Coelestinum in renuntiando, deturpavit: in eo quod
captivatus extitit et detentus inductu et potentia regis Franciae
a Columnensibus.

	|79-87.~  Addendo de Papa Clemente Guascone, et de ejus
creatione; nam praedicit quod ita erit dictus Clemens regi
Franciae mollis, ut fuit ille Jason regi Antioco, de quo
scribitur in IV. Capitulo Machabaeorum.  Qui cum deberet eligi
summus sacerdos in Jerusalem, dixit dicto Antioco: ^si constitues
me summum sacerdotem, tunc annuatim dabo tibi tantum thesaurum~. 
Qui rex, ut mollis et lascivus, eum fecit.  Et ex hoc recitat
Augustinus, quod ignis sacrificii Babiloniae civitatis, qui per
70 annos vixit sub aqua, extinctus est, dicto Antioco sacerdotium
ita vendente.  Qui ignis pro Spiritu sancto accipitur, qui
simonia extinguitur.

	|90-92.~  Unde simioniacus comparandus est Judae, qui
vendidit Christum, cum ipse vendat Spiritum sanctum, qui
consubstantialis est Christo.

	|93.~  Et sequitur tangendo quod scribit Mathaeus XVI.
dum dicit quod Christus datis clavibus Petro petiit solum,
^sequere me.~

	|94-96.~  Item quod scribitur in Actibus Apostolorum
Capitulo primo, quod data sorte inter Mathiam et Barsaban de
apostolatu obtinendo per Judam perdito, Apostoli nil petierunt
etc.

	|106-111.~  Item quod scribit Evangelista in Apocalipsi,
Capitulo XVII.+o~ dicens: ^Veni, ostendam tibi damnationem
meretricis magnae, quae sedet super aquas multas, cum qua
fornicati sunt reges terrae, sedens super bestiam habentem capita
septem et cornua decem.~  Meretrix, scilicet gubernatio ecclesiae
est: bestia, corpus ecclesiae est: septem capita, septem
virtutes, seu septem dona Spiritus sancti: decem cornua, decem
praecepta legis Mosaicae, quae scribuntur Exodi Capitulo XX.+o~
scilicet: ^non habebis Deos alienos, non facies tibi sculptile,
non assumes nomen Domini Dei tui in vanum, memento ut diem
Sabbati sanctifices, honora patrem tuum, et matrem tuam, non
occides, non moechaberis, non furtum facies, non loqueris contra
proximum tuum falsum testimonium, non concupisces rem proximi
tui.~  A quibus cornibus donec pastor Ecclesiae habuit
argumentum, idest normam et modum gubernandi, placuit ei virtus,
et maxime ab ultimo superdicto praecepto.  Nam, postquam
concupivit aliena, idest temporalia, ivit prout vadit.

	|112-113.~  Item ab illo ^non facies tibi sculptile,~
hodie qualiter respiciatur per eum pecunia, Deus scit.  Unde
Innocentius X. ^Diligendo pecuniam vix evitatur idolatria; nam
ibi est thesaurus tuus ubi cor tuum.~  Ad quod facit Oseas
propheta dicens in Capitulo VIII.+o~ ^Ipsi regnaverunt et non ex
me: principes extiterunt, et non cognovi; argentum suum et aurum
suum fecerunt sibi idola.~  Et Baruch Capitulo VI.+o~ ait:
^subtrahunt sacerdotes ab eis aurum et argentum, et erogant illud
in semetipsos.  Dant autem et ex ipso prostitutis, et meretrices
ornant: et iterum cum receperint illud a meretricibus, ornant
Deos suos.~  Et Apostolus ad Ephesios 5.+o~ ait: ^avaritia est
idolorum servitus.~  Est enim idolatria cultus debitus Deo
creatori exhibitus creaturae.  Et Thomas ait: ^simoniacus Deum
idolatram facit, offerens aurum idolo avaritiae.~  Ad quod etiam
ait Gregorius in Decretis: ^cum omnis avaritia idolorum sit
servitus, quisquis hanc in dandis ecclesiasticis honoribus non
praecavet, infidelitatis proditioni subjicitur.~

	|114.~  Et ex hoc quod dicit quod idolatrae unum, et ipsi
centum orant etc. est, consideratis diversis donis et muneribus,
ad quae intendunt.  Et ad hoc ait Psalmista: ^simulacra gentium
argentum et aurum~ etc.  Per quae manifesta sunt quae hic
tanguntur contra simoniacos praelatos, qui deberent sequi
Evangelium, Mathaei X.+o~, ^gratis accepistis, gratis date.~  Item
facit quod dicitur Exodi XVIII., ubi Deus ad Moisen ait: ^provide
autem de omni plebe viros potentes et timentes Deum, in quibus
sit veritas, et qui oderint avaritiam~, quae mundum contristat,
ut hic dicitur in praelatis.  Dicendo quod fuit ausus contra
Karolum cum praefatis divitiis dictus Nicolaus Papa, inquirendo
parentelam cum eo contrahere cum aliquo de domo sua.  Et quia
renuit dictus Karolus de Apulia, dictus Papa dedit causam
rebellioni Siciliae et Apuliae, seu consensit.  Et haec pro isto
Capitulo.
