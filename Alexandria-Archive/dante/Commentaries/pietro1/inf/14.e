	|Proemio.~  <Poich@e la carit@a del natio loco>.  Hoc
Capitulum dividitur in duas partes.  In prima ponit de poena
tertii circuli violentorum; et hoc usque ibi: <Fra tutto l'altro
ch'io t'ho dimostrato>.  Ibi secunda, in qua facit quamdam
digressionem; et hoc usque in finem.

	|1-2.~  Ad primam dicit qualiter caritate patriae
subvenit ipse auctor illi spiritui ad nostram moralitatem.  Unde
Macrobius: ^pietas est, per quam sanguine conjunctis et patria
benevolum officium et diligens tribuitur cultus.~

	|4-6.~  Dicendo quomodo venerunt ad dictum tertium
circulum, ubi fingit puniri violentos contra Deitatem.  Quae
violentia, quia tripliciter committitur, scilicet blasphemando,
coeundo contra naturam, et foenerando, ideo tripartite procedit.

	|7-15.~  Nam ut gravius peccantes, blasphemantes Deum,
sodomitas, et bestialiter coeuntes fingit ambulare in quadam
landa, idest planitie arenosa; quae arena erat similis illi, quam
calcavit Cato in Lybia.

	|28-33.~  Supra qua landa firmando se ad randam, idest ad
spondam, dicit quod pluebant flammae comparativae ad illas, quas
Alexander vidit super exercitu suo, et quas providit cum suis
aciebus armatis mortificare.  Quae flammae figurant motus et
cogitamina inflammantia tales ad dicta tria peccata ita nefaria.

	|49-60.~  Inter quos blasphemos nominat regem Capaneum,
qui una cum rege Adrasto, rege Tydeo, rege Polynice, rege
Amphiarao, rege Ippomedonte, rege Parthenopaeo, ivit in
obsidionem civitatis Thebarum contra regem Eteoclem.  Qui
Capaneus adeo arrogans erat contra deos, quod eos ut homines
blasphemabat, et maxime Bacchum Deum Thebarum; ex quo in dicto
exercitu fulminatus est a Jove et occisus.  De quo Statius ait:

     ^Atque hic ingenti Capaneus Mavortis amore~
     ^Fata diu tutus Superum contemptor et aequi.~

Contra quos blasphemantes ait David dicens: ^prae fulgore in
conspectu ejus nubes transierunt, grando et carbones ignis, et
misit sagittas suas et dissipavit eos, fulgura multiplicavit, et
conturbavit eos.~  Et Joannes in canonica, capitulo II.+o~ ait
etiam ad hoc dicens: ^in hoc superborum designatur persecutio,
cum talis superbia in alto generetur ut fulmen~.  Quod peccatum
blasphemiae est in Spiritum sanctum; unde Deus in Levitico ad
Moisen ait: ^homo qui maledixerit Deo, portabit peccatum suum.~ 
Dicendo ipse Capaneus quod si Jupiter iterum etc. ut denotet
actum arrogantium.  Etiam dicendo verbis poeticis quod dixit ille
Capaneus de fabro suo Vulcano, quomodo Jupiter vocavit eum, unde
poetice dicitur, quod Vulcanus Deus fabrorum est, cum absque igne
faber non possit cudere.  Et dicitur natus de femore Junonis, et
de coelo ut deformis ejectus dicitur, et in Lemnum insulam
cecidisse, a qua Lemnius dicitur.  Dicitur autem de femore
Junonis natus, quia de infima parte aeris fulmen nascitur. Unde
Lucanus ait: ^Fulminibus terrae propior succenditur aer.~   Et
dicitur triplici nomine, scilicet Jupiter, Vulcanus, et Vesta.
Jupiter est ignis aethereus in sphaera sua, in qua est simplex et
innocuus.  Vulcanus est ignis medius nocivus, scilicet fulmen,
unde Vulcanus quasi vorans candor.  Vesta est iste ignis, quo
utimur.  Nam si Vulcanus cum omnibus fabris Aetnae, quos vocant
poetae Cyclopes seu Telchines, ad instantiam Jovis eum
fulminaret, ut in pugna Flegrae, non posset etc.  Phlegra est
contrata in Thessalia, vel juxta Thessaliam, in qua Gigantes
moliti sunt contra Jovem, et demum vicissent eum nisi fuisset
Vulcanus cum dictis suis fabris, qui fulmina et sagittas ipsi
Jovi ministrarunt.  Unde Statius de hoc in 2.+o~ ait:

     ^Non aliter Geticae, si fas est credere, Phlegrae~
     ^Armatum immensus Briareus stetit aethera contra.~

Et haec pro ista parte.

	|85-90.~  Ad secundam dicit quomodo venerunt ita
procedendo ad flumen Phlegethontis, de quo Virgilius:

     ^Quod rapidus flammis ambit torrentibus amnis~
     ^Tartareus Phlegethon, torquetque sonantia saxa.~

De quo loquendo Virgilius, volendo tangere de origine sua et
aliorum fluminum infernalium, qui descendunt ab aetatibus mundi,
incipit sic a remotis, dicens de statua, de qua dicit textus.
Unde prius recitemus historiam Saturni et Jovis, deinde de statua
dicemus.

	|94-102.~  Dicunt poetae quod quidam nomine Caelus habuit
tres filios, scilicet Saturnum, Titanum et Phorcum; qui Saturnus,
quia major, rex Cretae fuit.  Hic habuit Rheam in uxorem, quae et
Berecyntia et Cybele dicta est, et genuit ex ea multos filios,
praeviditque semper sua divinitate quod habiturus erat filium,
qui ipsum de regno expelleret.  Quare praecepit dictae Rheae quod
quidquid pareret sibi praesentaret ut ipsum devoraret; quae
peperit masculum, et statim risit.  Quare Rhea pietate commota
praesentavit Saturno quemdam lapidem pretiosum, nomine
^Albescum~, pro eo, et illum devoravit.  Filium autem dicta Rhea
fecit transportare in montana Idae, et ibi a Vesta sua nutrice
diligenter nutriri, et nominavit eum ^Jupiter,~ et ordinavit quod
quando dictus puer ploraret tympana sonarent, ne posset audiri.
De quo Virgilius in persona Anchisis sic ait in III.+o~

     ^Creta Jovis magni medio jacet insula ponto,~
     ^Mons Idaeus ubi gentis cunabula nostrae.~
     ^Centum urbes habitant magnas, uberrima regna...~
     ^Hinc mater cultrix Cybelae, Coribantiaque aera,~
     ^Idaeumque nemus: hinc fida silentia sacris~ etc.

Qui Jupiter crevit, et patrem, amputatis virilibus, expulit de
regno.  Ex quo Saturno quatuor filii remanserunt dominantes toti
mundo, scilicet Jupiter aetheri, Juno aeri, Neptunus aquis, Pluto
terrae.  Saturnus, idest ^tempus~; ideo dicitur ^Cronos~ graece,
quod sonat ^tempus~; testiculi ejus, idest semina et fructus, qui
a calore dantur: quatuor filii praedicti, idest quatuor elementa. 

	|103-109.~  Dicendo quod in illa montana Idae stat erecta
una statua ita compacta, ut dicit textus, in qua auctor vult
figurare transcursum aetatum et principatuum, et per consequens
mundi, alludendo verbis prophetae Danielis exponentis illud idem
in somnio Nabuchodonosor, dicentis: ^tu, rex, videbas et ecce
statua grandis, quae stabat contra te, cujus caput aureum, pectus
argenteum, venter aereus, tibiae ferreae, pedum pars ferrea, pars
fictilis; tu, rex, igitur caput es aureum, et post te veniet
minus regnum, et sic argenteum: tertium aeneum: quartum ferreum:
quintum vero regnum divisum,~ in quo nunc forte sumus, ^in quo
suscitabit Deus coeli regnum, qui mutat tempora et aetates,
transfert regna et constituit~.  Dicendo auctor quod haec statua
stat spadulas tenens versus Damiatam, et Romam respicit, et quod
quaelibet pars dictae statuae, praeter auream, est rupta, et
gemit lacrimas; ex quibus dicta quatuor flumina infernalia fiunt. 
Cujus allegoria est haec: quod mundanum regnum, quod consuevit
esse in Oriente, principaliter ubi est Damiata civitas juxta
Acrium in Soria, inde discessit et devenit in Occidentem ad
Latinos.  Verum quia origo dictorum principatuum universalium
secundum poetas coepit in Cretensi insula a Saturno, ut dixi,
ideo auctor hanc statuam in Creta fingit; sub quibus regiminibus
et aetates nostrae comprehenduntur.  Nam dicit Paulus Orosius
quod quatuor fuerunt regna principalia, secundum quod quatuor
sunt partes mundi.  In oriente primum fuit in Babylonia
Chaldaeorum, et incoepit a Nino et Semiramide ejus uxore: quod
regnum destructum fuit per Cyrum regem Persarum tempore Abrahae. 
Et intelligas de Babylonia magna; nam Babylonia alia minor est in
Parthia.  Secundum regnum fuit in meridie, sub Thola rege,
tempore Judicum, apud Carthaginem, quae destructa refecta fuit
secundo per Didonem.  Tertium in septemtrione apud Macedoniam, et
incoepit ab Alexandro tempore Machabaeorum.  Quartum in occidente
tempore Christi in Roma, et incoepit ab Julio Caesare, et in hoc
finietur.  Unde Virgilius in IV.+a~ Egloga ait Sibillam haec
eadem per metalla distinxisse, dicens:

     ^Ultima Cumaei venit jam carminis aetas...~
     ^Tu modo nascenti puero~ etc.

Et Augustinus in 18.+o~ de Civitate Dei ait: ^Romanus principatus
de antiquo in novum considerando originem habuit ab Assiriis,
unde Babylonia quasi prima Roma, et Roma Babylonia secunda
dicenda est: de qua egresso Abraham promisit ei Deus magnam
futuram gentem, et in ejus semine omnium gentium benedictionem.~ 
Redeundo igitur ad propositum, auctor volendo de transcursu
aetatum mundi et de earum regimine sub metaphora figura loqui,
fingit hoc in figura hominis senis et statuae.  Et merito; cum
Philosophus vocet mundum minorem ipsum hominem.  Et merito
^senem~; nam vixit mundus usque ad Christum annos 5199.  Et sicut
homo per aetates procedit, in quibus diversis regiminibus utitur,
ita et mundus.  Et sicut prima nostra aetas aurea et solida dicta
est, nec gemens aliquod peccatum vel fluxum ad inferos, ita et
mundus.  Et sicut in aliis aetatibus in deterius ire, et magis in
pravis operibus fluere, ut per flumen ad Infernum, ita et mundus.
Unde Salomon: ^omnis aetas ad malum prona est ab adolescentia
sua.~  Et Ovidius:

     ^Aurea prima sata est aetas, quae vindice nullo~
     ^Sponte sua sine lege fidem rectumque colebat....~
     ^Postquam, Saturno tenebrosa in Tartara misso,~
     ^Sub Jove mundus erat, subiitque argentea proles....~
     ^Tertia post illam successit aenea proles~
     ^Saevior ingeniis, et ad horrida promptior arma,~
     ^Non scelerata tamen.  De duro est ultima ferro.~
     ^Protinus irrupit venae pejoris in aevum~
     ^Omne nefas: fugere pudor, verumque, fidesque,~
     ^In quorum subiere locum fraudesque, dolique,~
     ^Insidiaeque, et vis et amor sceleratus habendi.~

Et Juvenalis etiam ad hoc ait:

     ^Nova aetas agitur, pejoraque saecula ferri,~
     ^Temporibus quorum sceleris non invenit ipsa~
     ^Nomen, et a nullo posuit natura metallo.~

	|110-111.~  Ex quo auctor dicit quod stat magis in pede
terrae coctae, et sic pejus se habet saeculum; unde Claudianus:
^proclivior usus In pejora datur.~

	|115-120.~  Ex quibus aetatibus majoris et minoris mundi
quinque flumina, idest quincuplex fluxus manat et nos ducit ad
inferos.  Unde dicitur:

     ^Tartareis oris numerantur flumina quinque:~
     ^Cocytus, luctus, Acheron est sine salute,~
     ^Est ardens Phlegethon, Lethes, oblivio mentis,~
     ^Styx est tristities, superis est illa timenda.~

	|136-138.~  Licet iste auctor ponat Lethem extra
Infernum.  Aliam partem amodo legere et videre potes in textu. 
Et sic sufficiat.
