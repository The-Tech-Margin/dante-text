	|13-18 .~  <Taciti, soli, e sanza compagnia>.  Absque
divisione continuando hoc Capitulum ad proxima dicta, dicit
auctor in textu quomodo discessit ab illis Daemonibus, idest a
consideratione motuum baratteriorum.

	|19-20.~  Et quod dicit, quod ejus capilli insurrexerunt,
utitur illo colore naturali, quo et Virgilius in persona Aeneae
requirentis Creusam ejus uxorem de nocte in excidio Trojae,
dicens:

     ^Infelix simulacrum atque ipsius umbra Creusae~
     ^Visa mihi ante oculos, et nota major imago.~
     ^Obstupui, steteruntque comae et vox faucibus haesit.~

	|58-64.~  Inde prosequitur sua consueta speculatione
tractare de sexta specie fraudis, scilicet de hypocrisi, quae
dicitur esse triplex, scilicet, ut cum quis coram hominibus
simulat se Deo obedire, et in occulto non timet ipsum offendere. 
Item cum quis in aperto bona facit, ut sanctus reputetur.  Item
cum quis dimittit minorem hypocrisim, ut majorem faciat; ut cum
quis quaeratur an jejunet, et respondet: Deus scit; ut dicatur,
hypocrita non est.  Et dicitur hypocrisia, virtutum simulatio, et
occulti vitii callida palliatio, dicta ab ^ep@i~, quod est
^supra,~ et ^crisis,~ aurum.  Quare vide quare auctor ita eos
fingat coopertos ambulare.  Unde in Deuteronomio dicitur: ^non
indueris vestimento, quod ex lana linoque contextum est.~  Dicit
Glosa: ^per linum cogitationes superbae clausae sunt; per lanam,
quae alba est, opera extra lucentia.~  Et ideo Claustrales linum
non induunt ad carnem.  Ad quod facit quod legitur Paulum dixisse
principi Sacerdotum, dum coram eo flagellaret se: ^percutiat te
Deus, paries dealbata.~  Nam sicut paries dealbata intus est
lucens, ita et hypocrita, qui se extra religiosum pingit, et
intus est criminosus.  Et Job: ^sub ipso erunt radii solis, et
sternet sibi aurum quasi lutum.~  Unde Mathaei VII.+o~ ^Attendite
a falsis prophetis, qui veniunt ad vos in vestimentis ovium,
intrinsecus autem sunt lupi rapaces.~

	|65-66.~  Comparando eas vestes ad illas Frederici, ut ad
paleas respective.  Consuevit enim imperator Fredericus facere
indui reos in crimine repertos lesae majestatis vestes plumbeas
super vase ad ignem, et sic corpus cum plumbo fundebatur.

	|103-108.~  Fingendo ibi se in sexta bulgia invenire
dominum Catalanum de Catalanis, et Dominum Loderingum de
Carbonensibus de Bononia, ambos fratres Gaudentes, qui electi
fuerunt per Florentinos in suos Potestates in MCCLXVI, ut
regerent eos in pace, eo quod unus erat de parte Guelfa, alter
Ghibellina.  Qui ita egerunt quod Uberti cum suis sequacibus
expulsi fuerunt, et eorum domus existentes in contrata dicta
Gardingo in Florentia ruinae dari factae sunt.

	|115-123.~  Item fingit ibi se invenire Caipham, de quo
ait Joannes XI.+o~ Cap.+o~ ^Collegerunt principes et Pharisaei
concilium; in quo Caiphas, qui illo anno pontifex erat, ait: vos
nescitis quidquam, nec cogitatis quia expedit vobis ut unus homo
moriatur pro populo, ne tota gens pereat.~  Dicendo quod ita ibi
est Anna ejus socer cum omnibus de dicto concilio.  Et quia eorum
hypocrisis praeponderavit omnibus aliis hypocrisibus, ideo fingit
eos crucifixos ab omnibus illis hypocritis suppeditari.

	|124-126.~  Et quod dicit, quod Virgilius super illo
Caipha ita fuit admiratus, significare vult quod judicium suae
rationis admiratur super tali prophetia: et per consequens
quomodo non cognovit quod fecit.

	|142-144.~  Subdendo de mendacio Diaboli; ad quod ait
Joannes VIII.+o~: ^quia mendax est,~ scilicet Diabolus, ^et pater
ejus.~  Et haec sufficiant pro hoc Capitulo.
