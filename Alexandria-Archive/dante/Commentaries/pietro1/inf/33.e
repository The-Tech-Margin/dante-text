	|1-4.~  <La bocca sollev@o dal fiero pasto>.  Adhuc
auctor continuat ad tractandum de secunda specie, sive qualitate
proditorum contra patriam et contra alios, et fingit illum
comitem Ugolinum loqui, ut textus dicit satis clare.  Tamen
figura potest elici; nam sicut rodit caput dicti Archiepiscopi,
ut fingit, ita mors dicti Comitis rodit memoriam, quae in cerebro
fuit dicti domini Archiepiscopi.

	|40-42.~  Et nota quod ad id quod dicit, ^bene es
crudelis, si non doles~ etc. quod dicit Cassiodorus ad hoc:
^piaculum quoddam est inter tristes velle gaudere, et humanitatis
refugit affectu qui dolorem non sequitur alienum.~  Item et illud
Virgilii:

     ^Infandum, regina, jubes renovare dolorem.~
     ^Sed si tantus amor casus cognoscere nostros,~
     ^Quamquam animus meminisse horret, luctuque refugit,~
     ^Incipiam~ etc.

	|79-80.~  Vocando eam [civitatem Pisanam] |vituperium
Italiae,~ in qua lingua |del si~ sonat.

	|82.~  Caprara et Gorgona sunt insulae in opposito
Pisarum.  Et haec pro hac parte.

	|89.~  Exclamando contra civitatem Pisanam, vocando eam
novellam Thebam, ex eo quod secundum Ugutionem fundata fuit per
quosdam Graecos, qui venerunt de quadam terra Thebarum quae
dicebatur Pisa.  Unde Lucanus in secundo ait: 

            ^...Nec Graecia moerens~
     ^Tot laceros artus Pisaea flevit in aula~ etc.

Vel dicitur id propter infinitas iniquitates ibi factas, ut ait
Statius in principio, ibi:

     ^Fraternas acies alternaque regna profanis~
     ^Decertata odiis sontesque evolvere Thebas~ etc.

Vel dic modo novellam Thebam, quia fuerunt tres civitates
Thebarum.  Prima in Judaea, cujus cives dicti sunt Thebaei:
secunda in Aegypto, cujus cives dicti sunt Thebaides: tertia ista
nova in Graecia, cujus cives dicti sunt Thebani, et quae ita
scelerata fuit.

	|100-108.~  Et ibi fingit se primo auram et ventum
sensisse, qui spirabat ab alis Luciferi, qui significat et
figurat spirationem diaboli ad odium tantum, quod glaciat hos in
tanto frigido quod omne calidum charitatis amittimus.  Nam sicut
a Deo, qui est summum bonum, Spiritus sanctus in formam ignis
suum amorem in nobis inspirat et conflat, ut in Capitulo II.+o~
Actuum Apostolorum, ibi: ^et apparuerunt illis dispertitae
linguae tamquam ignis, seditque supra singulos eorum,~ ita
Lucifer, qui pro summo malo ponitur, et in oppositum Deo in
centro abyssi spirat spiritum maledictum, frigidum, glaciantem
homines in tanto odio, ut est prodere proximos et commensales.

	|118-120.~  Fingendo ibi invenire Fratrem Albericum de
Manfredis de Faventia, qui in mensa dum peteret fructus, ut
ordinaverat, proditorie fecit a suis certis famulis absconditis
in prandio, dum diceret ^veniant fructus,~ occidi in mensa
Manfredum et Alberghettum ejus filium de dicta sua domo
Manfredorum.

	|124.~  Ad tertiam autem modo veniamus, in qua auctor
tractat de illis proditoribus, qui in mensa produnt, vocando eam
Tolommeam ab illo Ptolemaeo filio Abobi, duce in campo Jericho,
et genero Simonis Machabaei summi sacerdotis, qui secundum quod
habetur in primo Machabaeorum, Capitulo ultimo, dum venisset
dictus Simon ejus socer, et Mathathias ejus filius, cogitavit
prodere eum in mensa, ut potiretur postea dominio totius Judaeae
solus, et fecit ei convivium magnum, et abscondit viros ibi, et
in mensa fecit eos occidi, scilicet Simonem cum duobus filiis,
scilicet Juda et Mathathia.

	|125-126.~  Item inde dicendo quod anima horum proditorum
ad mensam, ante mortem corporalem cadit in hunc locum Cocyti, et
hoc ait per illa verba: ^antequam Atropos eam mortuam det.~  
Circa quod est sciendum, quod poetae fingunt tria facta nos
homines conducere, scilicet nos inchoando, mediando, et finiendo,
scilicet Cloto, Lachesis et Atropos.  Cloto attribuitur colum
tenere, Lachesi filare, Atropo quod filatum est destruere.  Et
dicitur Atropos, idest sine conversione, quia post non esse non
reditur ad esse in hac vita.  Et dicuntur sorores, quia a natura
humana nostra genitae ut a matre sunt.  Unde Ovidius de eis ait:

     ^Tum, quae dispensant mortalia fata sorores,~
     ^Debuerant fusos evoluisse meos.~

Nam pro tribus nostris temporibus ponuntur: praeteritum, ut lana
posita in colo, scilicet inchoata vita nostra temporalis:
praesens, quod a digitis trahitur ad fusum, idest operatio et
augumentatio nostra: futurum, quod evolvitur a fuso, quod filatum
est, idest a morte corpus nostrum in nil resolvitur.  Modo ad id,
quod ait auctor, multi mirantur; scilicet, quomodo anima vivo
corpore patiatur in Inferno, ut dicit.  Et merito prima facie
videtur mirandum; nam dicitur in Decretis: ^Deus est vita animae,
anima vita corporis; et sicul anima absente corpore vivere non
potest, ita non nisi Deo praesente anima vivere non valet.~  Item
forma dat esse rei; sed anima est forma corporis etc.  Si tales
admirantes dirigant oculum ad locutionem poeticam coloratam
auctoris hujus, admiratio cessabit; nam si fictio est hoc suum
descendisse ad Inferos, quod est, ut dixi supra in proemio, ergo
et fictum est quod narrat vidisse.  Propterea, prout dixi in
proemio supradicto, auctor in hoc poemate pluribus coloribus
diversimode utitur, de quibus nunc hic loquitur: de colore qui
dicitur metaphora, quae dicitur a ^meta~, quod est ^extra~, et
^phora~, natura, quia extra naturam: vel utitur tropologia, quae
est cum per id quod factum est datur intelligi quod inde
resultat.  Verum quia inter alia peccata, quae magis Deo et
hominibus displicent, sunt proditores, ut ait Titus Livius in
principio de illa virgine Tarpeja Romana, quae prodidit Romanam
civitatem Sabinis pro ornamentis quae in sinistris deferebant,
quo facto oppresserunt eam scutis, quos in sinistris gestabant.
Et hoc dicit Titus Livius fecisse ^seu ut vi capta potius arx
videretur, seu prodendi exempli caussa, ne quid usquam fidum
proditori esset.~  Et Claudianus:

      	     ^...quamvis discrimine summo~
     ^Proditor apportet suspensam morte salutem,~
     ^Nusquam gratus erit; damnamus luce reperta~
     ^Perfidiam, nec nos patimur committere tali~ etc.

Et inter proditiones illa perfidior, quae per tales proditores
suorum attinentium in mensa fit.  De istis dicitur Proverbiorum
XXIII, ibi: ^ne comedas cum homine invido, et ne desideres cibos
ejus, quoniam mens ejus non est tecum.~  Et in Decretis dicitur,
quod major familiaritas est in cibo sumendo quam in colloquio, et
facilius quis decipitur in epulis; nam talis proditor fidem,
spem, et charitatem simul corrumpit, et in se extinctus esse
ostendit.  Nam quis confidet?  Quis diliget?  Quis sperabit in
talem?  Et quia ex tali malignitate et obstinatione mentis
proditor plerumque desperatur ab omni misericordia in Deum, qui
est vita animae, vivit arguendo in se id, quod ille etiam
proditor Cain dicit respondendo dicto Genesi IV.+o~ ibi: ^dixitque
Cain ad Dominum: major est iniquitas mea, quam ut veniam merear.~ 
Et putando suam talem perfidiam misericordiam Dei excedere, de
vitiis procedunt tales ad vitia; et si quis diceret eis quare
hoc, dicerent: jam anima mea est in Inferno, mundata a spe
omnimoda misericordiae divinae.  Ut etiam in Juda, qui desperatus
laqueo se suspendit; de quo ait Augustinus: ^magis displicuit Deo
Judas in sua desperatione, quam in proditione.~  Et hoc est quod
latenter auctor hic dicit, quod saepe anima ibi ita cadit.  Ergo
non semper hoc est, quod non quilibet desperatur, sed dict:
^miserere miei, Deus, secundum magnam misericordiam tuam~, ut
dixit David de proditione Uriae.  Et prosequendo de talibus
obstinatis proditoribus, qui desperant misericordiam propter
tantum facinus numquam habere, et vivendo considerant animas suas
jam quasi in Inferno; et hoc etiam considerandum per alios, ut
pensent.  Ad hoc David etiam respexit cum dicit: ^veniat mors
peccatorum super eos, et descendant in Infernum viventes.~  Item
alia fictio hujus auctoris est, quod Diabolus, facto tali
detestabili peccato, vice et loco animae ducat eorum corpus ut
vivum in hoc mundo.  Ad hoc potest referri quod ait Paulus,
dicens: ^tradidi hujusmodi hominem Satanae in interitum carnis.~ 
Et sequitur: ^et relinquit domum cordis sui vacuam.~  Et in
Apocalipsi Joannes de tali peccatore dicit: ^scio enim opera tua,
quod nomen habes quod vivas, et mortuus es.~  Et in Decreto
scribitur: ^peccato moritur anima, et disjungitur a Deo, et
jungitur Diabolo, et fit immemor Dei, et per hoc in caecitate
mentis jacet catenata, ut Deo non valeat confiteri.~  Ad hoc
Salomon Proverbiorum 18.+o~ ait de talibus: ^impius, cum in
profundum venerit peccatorum, contemnit.~  Et ibi est Cocytus
vere, de quo auctor noster sentit, et etiam haec caecitas mentis,
in quam pertinaciter proditor incurrit propter superdictam
diffidentiam et desperationem.  Unde illud: ^mens mala, mors
intus, malus actus, mors foris~ etc.  Item magister sententiarum
ait ad hoc figmentum: ^implevit Satanis cor Ananiae non intrando
substantialiter, sed malitiae suae virus inserendo.~  Et
Evangelista de Juda proditore ait: ^et caena facta, cum Diabolus
jam misisset in cor ut traderet~ etc.  Et sequitur: ^et post
buccellam introivit in eum Satanas.~  Sic admodo vide fictam et
coloratam metaphoricam locutionem auctoris.  Ad quod facit quod
scribitur, quod cum Saul a spiritu maligno vexabatur, non poterat
liberari nisi per psalterium.  Ubi dicit Gratianus: ^mistice
considerarur quod quicumque a diabolo mancipatur,~ ut in casu
nostro, ^ab ejus dominio eripi non valet, nisi prius David, idest
ecclesia, pro eo~ etc.  Unde concludendo, ut ibidem scribitur,
habet jam Deum praesentem per gratiam, et diabolum praesentem per
peccatum talis proditionis.  Per quam etiam allegorice potest
intelligi, quod quasi omnis talis proditor vivit diabolice cum
anima in Cocyto, idest cum anima in frigiditate odii, fide,
charitate et spe mortificata, et jam desperatione per se judicata
ad Inferos.

	|137-144.~  Item dominum Brancham de Auria de Genua, qui
socerum suum dominum Michaelem Zanche de Logodoro de Sardinia,
ut sua bona occuparet, in mensa prodidit.  Et haec sufficiant.
