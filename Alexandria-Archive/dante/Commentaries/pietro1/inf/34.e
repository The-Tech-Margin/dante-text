	|20-21.~  <^Vexilla regis prodeunt Inferni~>.  In hoc
Capitulo auctor sequitur in ista parte proditorum, quae dicitur
Judecca a Juda, qui Christum suum dominum prodidit; in quibus
talibus proditoribus specialiter confidunt domini propter
beneficia quae faciunt, et quae facere possunt eis.

	|28-38.~  Fingendo se reperire ibi in centro Luciferum
ita se habentem, ut dicit textus; unde Joannes Apocalipsis 20.+o~
Capitulo ait: ^Diabolus, qui seducebat eos, missus est in stagno
ignis et sulphuris~; et alis suis et commotibus in tentationibus
congelantem ita proditores in odio et perfidia, ut dicit.  Et
quod fingit proditores cum oculis clausis, ut supra in Capitulo
proximo et hic, respicientes in terram, dicere vult modum et
aspectum proditorum, qui de facili alios homines directe non
respiciunt.  Dicendo quomodo Virgilius, idest ratio, sibi
ostendit Luciferum, qui jam fuit ita pulcher, ut Ezechiel
propheta: ^in deliciis paradisi Dei fuisti, Lucifer, omni lapide
pretioso ornatus~; qui Lucifer hic allegorice ponitur pro
generali malo et vitio, et principe Daemonum.  Et quia ut in
contrario modo debet esse a summo bono, quod est Deus, qui in
altiori loco est, scilicet Paradiso; modo in inferiori loco
ponitur, scilicet in centro terrae, quod distat abhinc, ubi
sumus, per tria millia ducenta quinquaginta quinque milliaria; et
ut in Deo est potentia, sapientia, et amor summus, sic in isto
per oppositum est impotentia, ignorantia, et odium summum: et
haec tria in tribus ejus capitibus significantur.  Unde
Augustinus XI.+o~ de civitate Dei: ^sicut Deus nostrarum bonarum
optimus creator est, ita malarum voluntatum justissimus
ordinator.  Itaque fecit ut Diabolus institutione illius bonus
voluntate sua, malus in inferioribus ordinatus.~

	|64-67.~  Cassius et Brutus fuerunt occisores Julii
Caesaris.

	|68-69.~  Fingendo Virgilium, idest rationem, suadere
sibi ut a visione et contemplatione vitiorum et vitiosorum
tamquam a nocte resurgente, hoc est, quod semper vitiosa opera de
novo insurgunt; de qua etiam nocte in simili casu et puncto
Sibilla Aeneae suadebat, Virgilio dicente:

     ^Nox ruit Aenea; nos flendo ducimus horas.~
     ^Hic locus est, partes ubi se via findit in ambas...~
     ^Adceleremus, ait; Cyclopum educta caminus~
     ^Moenia conspicio~ etc.
     ^Dixerat, et pariter, gressi per opaca viarum~ etc.

sic igitur, visis vitiosis et eorum poenis, ulterius non est
tempus circa talia revidenda perdendum, sed veniendum est ad
contemplationem virtuosorum tamquam ad matutinalem lucem, ut
finget modo in sequenti tractatu Purgatorii.

	|70-78.~  Fingendo quomodo amplexando Virgilium descendit
per dorsum illius Luciferi usque ad punctum centricum terrae. 
Figurat enim quod nemo a vitiis et ab eorum principio generali,
ut est Lucifer, descendere potest, nisi cum ingenio et opera
rationis, quae in Virgilio figuratur, nec non etiam cum labore. 
Unde illud Virgilii:

     		^...facilis descensus Averni,~
     ^Noctes atque dies patet atri janua Ditis:~
     ^Sed revocare gradum, superasque evadere ad auras~
     ^Hoc opus, hic labor est~ etc.

	|79.~  Dicendo ibi se posuisse pedes ubi habebat caput. 
Moralitas est, quod sub pedibus vitia ponere debemus, si volumus
discedere ab eis.

	|112-117.~  Parvula spaera est illa pars terrae, quae est
nobis deorsum.  Unde Job 38.+o~ ^Circumdedi mare terminis meis.~ 
Et Jerem. V.+o~ dicitur: ^posui arenam terminum mari.~  Et magnam
siccam attribuunt certi philosophi actioni Solis, propter
elevationem Solis desiccantis terram.  Alii attribuunt potentiae
Dei, quia minor sphaera est nobis in oppositum, scilicet versus
aliud emisphaerium, sive polum oppositum emisphaerio nostro, sub
quo natus et mortuus est Christus in Bethleem et Hierusalem, et
sub quo plus de terra est sicca, idest sine mari.  Rationem
assignat auctor sic in textu.

	|136-138.~  Ultimo dicit quomodo per foramen rotundum
quoddam exivit de Inferno, ut ostendat ipse noster auctor, quod
ad principium suum bonum inde et finem reduxit se.  Nam in
quolibet rotundo idem est principium et finis; unde et Deus
dicitur Alpha et Omega.  Et Virgilius in simili: ^Moenia
conspicio atque adverso fornice portas.~  Et haec sufficiant. 

                     EXPLICIT INFERNUS.
