	|Proemio.~  <Gi@a era in luogo ove s'udia il rimbombo>. 
Continuatur hoc Capitulum ad proxime superdicta; nam auctor viso
in hac sua speculatione de vitiosis contra naturam per coitum cum
masculis, nunc descendit speculative ad alios peccantes contra
naturam, agendo cum bestiis, vel cum mulieribus et uxoribus suis
alio modo quam natura disposuerit.

	|34-45.~  De quorum turba fingit venisse ad eum tres
spiritus, scilicet Dominum Guidonem Guerram de Comitibus Guidis,
Dominum Tegghiajum Aldobrandi de Adimaribus, et Dominum Jacobum
de Rusticuccis de Florentia, cui nocuit, ut dicit, plus mala
uxor, quam inordinatus appetitus, ex eo quod dicta sua uxor fuit
ferocissima mulier in tantum quod secum non poterat vivere in
pace.  Propter quod ipse juravit numquam concumbere cum ipsa
neque cum alia muliere, et ita suam libidinem cum masculis
turpiter extinguebat.  Accidit enim semel quod dum ipse in camera
sua quemdam puerum conduxisset dicta de causa, uxor ejus, ipsum
cupiens diffamare, fecit se ad fenestras domus, et altis vocibus
exclamando: ad ignem, ad ignem.  Ad cujus rumorem tota vicinitas
concurrit: sed vir hoc sentiens camera exivit, et exclamando
contra uxorem ipsam percutere voluit.  Uxor vero videns ipsum
camera exeuntem contra vicinos reclamabat: nolite venire, quia
ignis extinctus est.  Vel ex eo quod conduxit ipsam ad agendum
secum aliter quam natura dictaret, vel vocat ^malam uxorem~
bestialem actum quo fornicatus fuerat.  De quibus forsan talibus
etiam dicitur item in Purgatorio Capitulo 26.+o~

	|82-85~  Dicendo et inter alia rogando auctorem ut de eis
gentibus loquatur, cum delectabit eum dicere: ego fui; more
Virgilii dicentis in  persona Aeneae:

     ^O socii, neque enim ignari sumus ante malorum,~
     ^O passi graviora~ etc.

	|94-102.~  Dicendo quomodo ille fluvius Phlegethontis
resonabat cadendo quidem ut rumor apum, et ut facit fluvius
Montonis, qui dicitur Aquaquieta etc. dum descendit in Alpibus
sancti Benedicti, et qui fluvius est primus ingrediens mare juxta
Ravennam, descendens de Monte Appennino a sinistro.  Qui mons
Appenninus oritur in monte Veso, et terminatur in fine Calabriae
prope Siciliam.

	|106-114.~  Subdendo quomodo Virgilius projecit
chordulam, quam auctor habebat cinctam.  Hoc enim figurat quod
auctor, volendo contemplari et rimari circa materiam fraudum
mundanarum, opus fuit quod reminisceretur alicujus actus fraudis,
quem ipse auctor operatus fuisset jam.  Verum quia fraudem solum
commiserat circa deceptiones mulierum, ideo fingit in chordula,
hoc est quia zona luxuria figuratur.  Unde Psalmista ait: ^funes
peccatorum circumplexi sunt me.~  Et Isaias: ^vae qui transitis
iniquitatem in funiculo vanitatis.~  Et Daniel: ^cinctos vidit
renes,~ quia ibi carnalia constringuntur: nam seminarium viri est
in lumbis, mulieris, in umbilico.

	|115-120.~  Per quam fingit venisse Geryonem, idest per
talem fraudem suam comprendit vitium fraudis in generali, quod
figuratur in dicto Geryone, de quo dicam iterum.  Dicendo quomodo
Virgilius, projecta chordula illa, cogitabat more sapientis; ad
quod Seneca: ^omnia sapiens aestimabit secum.~  Et ideo monet nos
ut cautissimi simus coram talibus hominibus.  Ad hoc etiam facit
quod ait Tullius in 2.+o~ de Officiis: ^his fidem habemus, quos
sapere plusquam nos arbitramur~ etc.  Et haec pro isto Capitulo.
