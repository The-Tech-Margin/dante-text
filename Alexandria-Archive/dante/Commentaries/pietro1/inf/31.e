	|Proemio.~  <Una medesma lingua pria mi morse>.  Auctor
in hoc Capitulo, praemissa illa moralitate quomodo Virgilius,
idest ratio humana, eum reprehendit audientem talia vilia; ad
quod Seneca ait: ^gratissima est probi hominis iracundia.~  Et
Augustinus in Decretis: ^multa bona praestantur invitis, quoniam
eorum consulitur utilitati, non voluntati, quia ipsi sibi
inveniuntur inimici.~

	|1-6.~  Comparando haec vulnerationi lanceae Pelei et
Achillis ejus filii; nam cum vulneravit semel Telephum filium
Herculis, revulnerando sanavit.  Unde Ovidius de remedio amoris
ait:

     ^Vulnus, Achilleo quod quondam fecerat hosti,~
     ^Vulneris auxilium Pelias hasta tulit.~

	|16-18.~  Tangendo historice de conflictu Karoli magni
apud terram Roncisvallis, quae est intra montes Pyreneos,
dividentes Galliam ab Hispania.  Nam ibi, proditione Ganellonis
Comitis de Rosiono, a Marsilio Saraceno dictus Karolus devictus
fuit cum omnibus duodecim patribus.  Tamen Orlandus evasit in
quodam monte ibi prope, et incoepit sonare fortissime cornu suum,
adeo quod venae gutturis ruptae fuerunt. Et multi milites de suis
demum ad eum iverunt, et iterum aggressus est Marsilium et eum
occidit.  In quo insultu mortaliter extitit dictus Orlandus
sauciatus.

	|31.~  Gigantes figurative pro superbis accipiuntur
affectibus seu motibus; unde ait Psalmista: ^non salvabitur rex
propter multam virtutem, et gigas non salvabitur propter
multitudinem virtutis suae.~  Ubi dicit Glosa: gigas, idest
superbus, propter terrena bona citatur, unde finguntur Gigantes
filii terrae.  Ex superbia enim, quae fuit primum peccatum,
processit primo proditio in Lucifero, qui superbia praecedere
voluit Deum.  Unde istos Gigantes accipe pro motibus et
affectibus humanae superbiae, qui ita magnitudine excedunt,
faciendo nos procedere ad alios motus aliorum peccatorum, ut
Gigantes alios homines.  Unde Tullius in libro de senectute ait:
^quid enim est aliud, gigantum more bellare cum Diis, nisi
naturae repugnare?~ quod facimus prodendo homines.  Et quia
peccatum proditionis, magis quam aliud, in homine extinguit
calorem quemlibet charitatis, ideo fingit in Cocyto, idest in
luctu et infernali frigore tales esse, et remotiores a coelo, ut
et magis peccantes, in puteo, idest in infimo statu miseriae.  De
quibus advertens Psalmista ait: ^tu vero, Deus, deduces eos in
puteum interitus.~  Et alibi: ^non me demergat tempestas aquae,
neque absorbeat me profundum, neque urgeat super me puteus os
suum.~  Et Virgilius: ^Cocytusque sinu labens circumfluit atro.~ 
Et quod dicit de Gigantibus, idest motibus superbiae, sic
alligatis, significatur qualiter potentiae terrenae ligantur a
Deo, et reducuntur ad impotentiam. Ad quod Psalmista ait: ^ad
alligandos reges eorum in compedibus, et nobiles eorum in manicis
ferreis.~  

	|32.~  Dicit quomodo devenit ad puteum, ubi punitur illa
species fraudis, quae nedum vinculum cognationis humanae rumpit,
sed etiam vinculum fidei, quae dicitur proditio.  Et quia
quadrupliciter isto modo rumpitur fides, ideo in eo
quadrupliciter fingit proditores puniri, ut infra patebit.  Circa
quem puteum fingit Gigantes esse, ut dicit textus, et per eos
fingit poni in fundum ejus.  Et licet revera confiteri nos
oporteat Gigantes jam fuisse, ut dicitur Genesi 6.+o~ ^Gigantes
autem erant super terram in diebus illis.~  Et Lucanus ait:

     ^Cognita per multos docuit rudis incola patres~
     ^Nondum post genitos Tellus effeta gigantes,~
     ^Terribilem Libycis partum concepit in antris.~
     ^Nec tam justa fuit terrarum gloria Typhon,~
     ^Aut Tityos Briareusque ferox: coeloque pepercit,~
     ^Quod non Phlegraeis Antaeum sustulit arvis.~
     ^Hoc quoque tam vastas cumulavit munere vires~
     ^Terra sui foetus, quod, cum tetigere parentem,~
     ^Jam defecta vigent, renovato robore, membra.~
     ^Haec illi spelunca domus: latuisse sub alta~
     ^Rupe ferunt, epulas raptos habuisse leones.~

Et Augustinus in 5.+o~ de civitate Dei scribit, se vidisse in
Uticensi litore quemdam dentem humanum, de quo facti fuissent
centum dentes, ut sunt mei humani.  Tamen auctor noster
allegorice de eis loquitur hic, et eos assumit ut dicam infra [v.
ad 31].  Et si quaeratur quare hodie non sunt, respondet per illa
verba, quod cum argumentum mentis jungitur cum malo velle etc
[vv. 55-56].  Unde ait Aristoles in primo Politicorum: ^sicut
homo, si sit perfectus virtute, est optimus animalium, sic si sit
separatus a lege et justitia, pessimus omnium, cum homo habeat
arma rationis~ etc. ^Quod quidem cessat in brutis~ etc.

	|41.~  Monsregione, castrum in comitatu Senensi.

	|61.~  Perizoma est coopertura ab umbilico infra; nam
Adam et Eva fecerunt sibi perizomata de foliis ficorum, ut
habetur Genesi, III.+o~ Capitulo.

	|77.~  De Nembrot habetur Genesi XI. quomodo fecit turrim
Babel, et quomodo Deus ejus idioma et suorum sociorum mutavit.

	|113-117.~  De Antaeo, quomodo stetit in valle fortunata,
pro Romanis subaudi.  Nam in ea valle Lybiae Scipio Africanus
devicit bis gentem Hannibalis, et tertio ipsum Hannibalem.  Unde
in ejus gloria vocatus est postea Scipio Africanus.  Unde dixit
senatoribus, dum rediit: ^cum totam Africam vobis subjecerim,
nihil reportavi ex ea nisi nomen et gloriam.~  Est enim vallis
illa in Lybia juxta flumen Bagradae; unde ait Lucanus:

     ^Bagrada lentus agit siccae sulcator arenae.~
     ^Inde petit tumulos exesasque undique rupes~
     ^Antaei quae regna vocat~ etc.

Occisus fuit ab Hercule Antaeus ipse; unde idem Lucanus ad
praedicta ait:

     ^Miratrixque sui signavit nomine terras.~
     ^Sed majora dedit cognomina collibus istis~
     ^Poenum qui Latiis revocavit ab arcibus hostem.~
     ^Scipio nam sedes Libyca tellure potito~
     ^Haec fuit~ etc.

Istis recitatis ad literam, veniamus ad allegoriam [v. ad 31]. 
Et haec sufficiant.
