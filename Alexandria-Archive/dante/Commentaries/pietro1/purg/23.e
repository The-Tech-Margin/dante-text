	|Proemio.~  <Mentre che gli occhi per la fronda verde>. 
Continuando se auctor ad praecedentia, dicit quomodo vidit se
purgantes a vitio gulae famelicos et macilentes adeo, quod litera
M, quae in vultu nostro apparet, in eis bene fuisset lecta.

	|25-27.~  Per quod vult ostendere figurative in quibus
cognoscimus jejunantes; et hoc dicit quod scribit Ovidius in
VIII.+o~ de Erisichthone Dryopeio, qui cum Deos contemneret,
maxime Cererem Deam bladi, et quoddam nemus consecratum ipsi
Cereri incidisset, et dum quidam Thessalus ipsum Erisichthonem de
talibus reprehenderet, occisus est ab eo.  Propter quae Ceres ad
eum misit dominam Famem, quae ita eum famescere fecit, quod
herbas et ligna devorabat, et filiam vendidit fame.  Unde Ovidius
de sua fame et macilentia ait; et primo sic de forma famis:

     ^Hirtus erat crinis, cava lumina, pallor in ore,~
     ^Labra incana situ, scabri rubigine dentes,~
     ^Dura cutis: per quam spectari viscera possent.~

Quae veniendo ad Erisichthonem praedictum egit ut subditur per
ipsum Ovidium dicentem:

     ^Seque viro inspirat, faucesque, et pectus, et ora~
     ^Afflat, ut in vacuis peragat jejunia venis~...
     ^Oraque vana movet, dentemque in dente fatigat.~
     ^Exercetque cibo delusum guttur inani~...
     ^Sic epulas omnes Erischthonis ora profani~
     ^Accipiunt~ etc.

Vult enim Ovidius ostendere, quod homo abominando Cererem, idest
panem, et gulosis cibis intendendo, ultimo dispersis facultatibus
a fame consumitur.

	|28-30.~  Sequenter de gente Jerosolimae dicit, quod cum
obsessa fuit per Titum Vespasianum, ut dixi, deducta ad tantam
famem est, quod quaedam mulier in Jerusalem nomine Maria filium
assavit et comedit.

	|31-33.~  Nam unus oculus est O: super alia cum naso
faciunt dictam literam M: alius oculus O: et sic habes ^Omo.~

	|48.~  Inter quos spiritus nominat Foresem de Donatis de
Florentia, quem fingit inter alia dicere causam passionis eorum,
et quod ad eam accedunt laeti, ut Christus ad crucem, ubi dixit:
^Eli, Eli, lamasabacthani.~

	|70-75.~  In Christo voluntas semper regulata fuit a
ratione etiam in morte; nam ut homo habuit appetitum rationalem,
sive animam rationalem, et etiam voluntatem; nam cum 40.+a~
diebus jejunasset, postea esurivit, per quod ostendit se habuisse
naturalem appetitum.  At cum orando dixit: ^pater, si possibile
est, transeat a me calix iste~ etc. ostendit voluntatem
rationalem, quae effectum respicit.  Et ubi dixit: ^verumtamen
non sicut ego volo, sed sicut tu,~ ostendit obedientiam, quam
ejus voluntas habebat.  Nam ejus appetitus sequebatur rationem,
ejus ratio voluntatem divinam; unde concluditur quod laetus ivit
ad mortem, ad redimendum nos, secundum Augustinum.  Et in
Decretis dicitur, quod in Christo duae fuerunt voluntates,
scilicet, sensualis, in eo quod homo; et hoc patet cum dixit: ^si
possibile est~ etc.  Alia fuit rationalis, et hoc patet in eo
quod dixit: ^verumtamen~ etc.  Igitur ad propositum, voluntas
illorum spirituum a ratione praedicta regulatur, eo quod perfecti
sunt.  Nam dicit Aristoteles in 3.+o~ Ethicorum, quod voluntas est
in ratione perfecta hominis, idest, considerando finem rei
desideratae.  Et hoc considerando, dicit eos ire laetos ad dictam
passionem gulae.

	|85-96.~  Subdendo quomodo ploratus ejus uxoris, nomine
Dominae Nellae, eum sublevaverat a tempore poenae; et maxime
considerando quod sola est in talibus, et sic dissoluta terra, ut
est Florentia, ubi Dominae ita inhoneste se gerunt, quasi plus
dissolutae sint ut feminae illius loci Sardiniae, qui dicitur
Barbasia, ubi vadunt nudae mulieres.  Ad hoc facit quod dicit
Valerius de Massinissa, qui in medio Barbarorum virtuosus fuit,
ibi: ^quid attinet mores natione pendi? in media barbaria ortus,
sacrilegium rescidit alienum.~  Et hoc in primo.  Alia, ut levia,
per te vide in hoc Capitulo.
