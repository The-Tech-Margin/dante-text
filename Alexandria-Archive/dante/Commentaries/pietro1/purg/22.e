	|Proemio.~  <Gi@a era l'Angel dietro a noi rimaso>.  Hoc
Capitulum habet duas partes.  In prima auctor se continuat ad
superiora dicta; et hoc usque ibi:

	<Ma tosto ruppe le dolci ragioni>.

Ibi secunda, in qua incipit tractare de sexto circulo; et hoc
usque in finem.

	|1-3.~  Ad primam igitur dicit, quod Angelus, idest
propositum abstinendi a tali vitio, ut judicium conscientiae
circa vitium avaritiae, retro remanserat, idest quod ab eo erat
conscientialiter absolutis.

	|4-6.~  Audiendo in principio dicti circuli, ubi purgatur
vitium gulae, illa verba evangelica, quae ad reprehensionem subit
dicti vitii, ut Mathaei 5.+o~ ^Beati qui esuriunt et sitiunt
justitiam, quoniam ipsi saturabuntur~; secundando verba Christi
in cruce dicta, scilicet, ^sitio.~

	|16-18.~  Inde litteraliter procedendo dicit Virgilius,
quomodo ipsum Statium virtuali amore dilexit, quo amantur
vicissim homines, licet adhuc invicem non sint visi.  Unde
Tullius de Amicitia circa haec ait: ^nihil est virtute amabilius,
nihil quod magis alliciat ad diligendum, quippe cum propter
virtutem et probitatem etiam eos, quos numquam vidimus,
quodammodo diligamus.~

	|22-24.~  Inde petit Virgilius quomodo ipse Statius in
circulo avaritiae tantum fuit.

	|34-36.~  Qui respondet, quod propter prodigalitatem
fuit, non propter avaritiam ibi.  Dicendo quomodo in poena eadem
dicta duo vitia simul purgantur; ut etiam puniuntur, ut dixi in
capitulo; ^Pape Satan~ scilicet in Inferno.  Et merito; quia
utrumque dictorum vitiorum ab eodem medio pariter separatur,
scilicet a largitate.  Unde dicitur:

     ^Prodigus est animi vitio retinenda profundens~:
     ^Qui retinet cupide quod res deposcit avarus~:
     ^Largus qui sumptus facit ex ratione libenter.~

	|37-40.~  A quo vitio prodigalitatis dicit ibi Statius se
removisse, maxime intellectis illis verbis, quae dicit Virgilius
in tertio, contra dicta duo vitia exclamando, dicens contra
Polymnestorem, de quo jam dixi ubi ponitur:

        ^...quid non mortalia pectora cogis,~
     ^Auri sacra fames?~

Ad hoc rationem assignat Augustinus, dicens: ^Deus fecit Adam, et
dedit ei omnia mundi, nec contentus fuit.  Et ex hoc, et sic
quilibet ejus similis simile facit.~

	|55-60.~  Item quaerit Virgilius quomodo ipse Statius
salvus sit, cum per ea quae cum eo tastat, idest sonat Clio musa,
idest poetando in sua Thebaide circa Deos et cultus gentilium,
videtur debere esse contrarium.  In qua Thebaide duplicem
tristitiam Jocastae ipse Statius narravit, idest mortem Etheoclis
et Polynicis.  Modo usque ad finem hujus primae partis non restat
nisi recitare historias de memorata Jocasta, et de sua gente. 
Unde sciendum quod scribit Seneca in sua tragoedia Thebais. 
Jocasta uxor fuit Laji regis Thebanorum, et dum praegnans esset
semel, dictus Lajus de nativitate partus fecit haberi responsum
ab Apolline, et habuit quod nasci debebat occisor ejus.  Unde,
puero nato, praecepit Jocastae ut faceret eum portari ad quaedam
deserta loca longe, ut a feris devoraretur.  Quae Jocasta dolens,
et non desperans de hoc, dictum puerum cum certo signo signavit
in pede, et tradidit involutum in decoratis pannis cuidam suo
pastori nomine Phorbas.  Qui dum esset juxta dicta loca deserta
cum ipso puero, quidam familiaris regis Polybi ibi venans rogavit
dictum Phorbam ut sibi daret dictum puerum.  Quo habito, eum ad
reginam Meropem uxorem dicti Polybi detulit et praesentavit, quae
dum prole careret pro suo filio, et dictus ejus vir, adoptavit,
vocando eum Oedipum.  Qui Oedipus adultus factus ivit semel,
causa depraedandi, super comitatum Thebanum, et obviavit Lajo suo
patri legitimo et naturali eunti venatum; quem Oedipus aggressus
est cum sua gente, et ipsum occidit et derobavit, ignorans eum
suum esse patrem.  Et dictam ejus matrem ignaram de talibus,
mediante aliquo tempore breviter accepit in uxorem, et dominium
civitatis Thebarum habuit.  Ex qua Jocasta ejus matre et uxore
habuit duos filios masculos, Etheoclem et Polynicem, et duas
feminas, Antigonem et Ismenem.  Tempore aliquo procedente, Thebis
magna pestilentia supervenit.  Quare dictus Oedipus misit
Tiresiam consulturum Delphicum Apollinem, unde hoc erat et
procedebat; qui respondit ita, secundum Senecam im tragoedia
praedicta:

     ^Mitia Cadmaeis remeabunt sidera Thebis,~
     ^Si profugus Dircen Ismenida liqueris hospes,~
     ^Regis caede nocens, Phoebo jam notus et infans.~
     ^Nec tibi longa manent sceleratae gaudia caedis.~
     ^Tecum bella geres, natis quoque bella relinques,~
     ^Turpis maternos iterum revolutus in ortus.~

Quibus verbis non intellectis, fecit per dictum Tiresiam furias
advocari infernales, quae fecerunt venire umbram Laji, qui dixit
quomodo erat filius Jocastae et sui.  Unde dolore dictus Oedipus
se caecavit, et se occidisset, nisi quod arma sibi abstulit dicta
Antigone ejus filia.  Ad quod ait Statius in 11.+o~

     ^Antigone furata gradus, nec casta retardat~
     ^Virginitas, sed casta manus subtraxerat ensem~.

Inde Etheocles expulit fratrem suum Polynicem, qui postea per
mundum vagando pervenit ad quamdam terram nomine Inachiam, sive
Larissaeam Adrasti regis Argivorum, et in sero, tugurio in terra
recumbente, supervenit Tydeus filius Oenei et Althaeae, frater
Meleagri et Deianirae, et pater Diomedis de Calydonia, etiam
vagans propter mortem fratris, et de dicto regno Calydoniae
fugax.  Unde Statius in primo:

     ^Ecce autem antiqua fato Calydona relinquens~
     ^Olenius Tydeus (fraterni sanguinis illum~
     ^Conscius horror agit) eadem sub nocte sopora~
     ^Lustra terit~ etc.

Et dum arma et contentio esset cum Polynice ratione loci, audito
rumore Adrastus eos habuit ita armatos: Tydeum cum signo apri, et
Polynicem cum signo leonis.  Et cum Adrastus a Phoebo habuisset
in responsum, quod unus leo et unus aper duas ejus filias
haberent; unde Statius in primo:

     ^Rex ibi tranquillae medio de limite vitae~
     ^In senium vergens populos Adrastus habebat~,
     ^Dives avis, et utroque Jovem de sanguine ducens.~
     ^Hic sexus melioris inops, sed prole virebat~
     ^Foeminea, gemino natarum pignore fultus.~
     ^Cui Phoebus generos (monstrum exitiabile dictu~!
     ^Mox adaperta fides) aevo ducente canebat,~
     ^Setigerumque suem fulvum adventare leonem~ etc.

sicque unam dedit Polynici, scilicet Argiam; alteram Tydeo,
scilicet Deiphilem.  Propter quam parentelam dictus Adrastus cum
aliis regibus, quos nominavi supra in Inferno, Capitulo XIV,
contra dictum Etheoclem versus Thebas magnum exercitum eduxit.  Et
in itinere dum esset in territorio Lycurgi regis habentis ex
Eurydice sua uxore unum filium nomine Archemorum, quem dederat
nutriendum Hupsipylae filiae Thoantis regis quondam insulae
Lemnos, de quo dixi in Inferno, Capitulo XVIII, quae exulando a
dicta sua terra, ex eo quod cum Jasone contra conventionem factam
dominabatur Lemnos, ibi incognite pro nutrice dicti Lycurgi se
habebat; quae existens in rure cum suo alumno praefato, requisita
ab Adrasto et sociis multum sitientibus ut doceret eos aquam,
dimisso dicto puero in prato, duxit eos ad Langiam fontem.  De quo
Statius in 4.+o~ ait:

     ^Una tamen tacitas (sed jussu numinis) undas,~
     ^Haec quoque secreta, nutrit Langia, sub umbra.~

In quo intervallo dictus Archemorus devoratus est a serpente
quodam, et dicta Hypsipyle evasit recognita gratia duorum suorum
filiorum et Jasonis, scilicet Thoantis et Eunei, ut plene ait
Statius in V.+o~.  Et ista est, quam dicit auctor, quod ostendit
Langiam {v. 112}.  Et procedendo dictus Etheocles et Polynices,
proeliati in duello se simul occiderunt.  Ex quo Jocasta ante
Ismenem suam filiam se occidit.  Unde Statius:

        ^...Stridentem pectore plagam~
     ^Ismene collapsa super, lacrimisque, comisque~
     ^Siccabat plangens~ etc.

	|67-72.~  Et sic dicit comparative, quod ipse Virgilius
fecit ut portans lumen de nocte; et ut dicit etiam in hoc
Augustinus in libro Confessionum ibi: ^dorsum habebant ad lumen,
et ad ea quae illuminant faciem: et ipsa facies, qua illuminata
cernebam, non illuminabatur~.

	|89-90.~  Tamen dicit quod christianus fuit occultus,
idest in baptismo flaminis, qui est cum quis in Christum et
ecclesiam sanctam credit, non contemnendo baptismum aquae, sed
eum non volendo habere; ut dicit Augustinus in 8.+o~ de Civitate
Dei: ^nam triplex est baptimus, aquae, sanguinis vel martyrii, et
flaminis~; ut in hoc cantu.  Vel loquitur et intendit auctor de
baptismo aquae, quem accepit occulte, dicendo quod propter illa
verba Virgilii dicta in Bucolicis, consonantia praedicationibus
discipulorum Dei, maxime adhaesit dictae fidei Christi; scilicet
haec:

     ^Magnus ab integro seclorum nascitur ordo.~
     ^Jam redit et virgo, redeunt Saturnia regna~:
     ^Jam nova progenies coelo demittitur alto.~

	|97.~  Inde denominat illos antiquos poetas et
philosophos, scilicet Terentium Carthaginensem, poetam comicum,
qui tempore prioris Africani floruit:

	|98.~  item Caecilium poetam comicam, tractantem de
Punicis bellis: item Plautum, alium poetam comicum: item Varrum,
declamatorem tempore Caesaris:

	|100.~  item Persium satyrum, poetam tempore Tiberii et
Neronis:

	|106.~  item Eurypidem, poetam tragicum de Athenis,
auditorem Anaxagorae: item Anitiphontem, philosophum
interpretatorem somniorum et oraculorum:

	|107.~  item Simonidem, poetam tempore Hieronis tyranni,
secundum Tullium: item Agathonem, philosophum graecum.

	|109.~  Et hoc est quod dicit hic Virgilius Statio, quod
ibi videntur gentes suae, de quibus tractavit in Thebaide et
Achilleide: et etiam ad id quod dicit, quod duxit Graecos ad
flumina {v. 88}.

	|113.~  Tiresias augur, de quo dixi in Inferno, Capitulo
XX.  Thetis, mater Achillis.  Et haec sint pro hac prima parte.

	|131-132.~  Ad secundam, incipiendo tractatum sexti
circuli, ubi vitium gulae purgatur, ibi fingit se reperire illam
arborem, de qua dicit textus; deinde aliam {^Purg.~ 24.116-117},
et sic duas.  Quae duae arbores figurant duas species vitii
gulae, scilicet ebrietatem et gastrimargiam, sive commessationem. 
Nam ab istis duobus actibus vitiosis homo volens se purgare, et a
gula, siti, et fame, jejunando et cum temperantia vivendo, debet
ad hoc respicere, audiendo vocem illam inter frondes, hoc est
audiendo Scripturas detestantes tale vitium, et suadendo
temperantiam.  Et quia origo vitii gulae ortum habuit ab arbore,
ut in Genesi 3.+o~ ibi: ^videns mulier lignum quod esset pulcrum
oculis, et ad vescendum suave, aspectuque delectabile, tulit de
fructu illius, et comedit~; ideo nunc fingit per arbores talia. 
Nam corpus humanum modestum, ut fuit Virgo Maria, et illae
Romanae de quibus subjicit, proferendo hujus vitii radices, idest
capillos habet ad coelum, ubi alia arbor habet ad terram, hoc est
mentem et cerebrum.  Et Gregorius in Moralibus per palmam
designat vitam justorum, quorum vita in terrenis, debilis, in
coelestibus, fortis.  Vel secundo dic quod ista prima arbor
significat cibum spiritualem et coelestem, quem volendo gustare
oportet nos jejunio et abstinentia cibi corporalis hoc facere et
contemplari.  Unde Lucae 14.+o~ docet ad coenam illam invitatos
esse; et in Capitulo 4.+o~ ait Christus Diabolo tentanti de cibo
corporali: ^non de solo pane vivit homo, sed in omni verbo, quod
procedit ex ore Dei.~  Et Deuteronomii 4.+o~ dicitur: ^frequens
sumptio cibi spiritualis interdum ducit contemptum cibi
corporalis et oblivionem.~

	|133-135.~  Et hoc ostendit auctor in eo quod dicit
dictam arborem habere versus coelum quod aliae arbores habent
versus terram.  Ad quod Augustinus super Job ait: ^sicut in
radice arboris nulla apparet pulcritudo, cum quidquid est
pulcritudinis, est in illa arbore quae a coelo capit alimentum.~ 
Et Tullius: ^omnia alia caduca sunt: virtus est una altissimis
defixa radicibus.~  Nam poma spiritualia arbores habentes,
radices in coelo, ut sunt virtutes, producunt: quae poma cum
jejunio et consideratione, quae pro voce illa quam audivit,
ponitur, audit opera refrenatoria nos a gulae vitio; et cum
oratione cor habere ad implorandum cibum et potum coelestialem,
idest gratiam Dei, quae aqua viva est.  Unde Joannes, Capitulo 4.+o~
^Qui biberit ex hac aqua, quam ego ei dabo, non sitiet in
aeternum.~

	|142-144.~  Et hic fingit se audisse illa verba
refrenantia gulam, dicta per Virginem Mariam Joannis 2.+o~
Capitulo, scilicet: ^vinum non habent~; cujus os, scilicet
Virginis, pro nobis peccatoribus coram Deo respondet advocando.

	|145-147.~  Item audivit quomodo antiquae dominae Romanae
non vino sed aqua utebantur; unde Valerius in primo dicit, quod
Romanis feminis usus vini fuit ignotus, ne in aliquod dedecus
prolaberentur.  Item de Daniele, qui cum esset cum certis aliis
pueris traditus ad nutriendum per Nabuchodonosor Malasar suo
pincernae, rogavit habere legumina et aquam, spretis regalibus
cibis; et venustior effectus omnibus aliis, qui comederant
epulas, repertus est.

	|148-150.~  Item de prima aetate; unde Ovidius:

     ^Contentique cibis nullo cogente creatis,~
     ^Flumina jam lactis, jam flumina nectaris ibant.~

Et Lucanus:

        ^...satis est populis fluviusque Ceresque.~

	|151-154.~  Item dicit de melle et locustis comestis per
Baptistam, ^quo major inter natos mulierum non surrexit,~ ut
Mathaei XI.  Et ibi finis.
