	|7-9.~  <In forma dunque di candida rosa>.  Auctor,
continuando se, dicit quod ut apes in flores, ita Angeli in illam
rosam, idest in illam beatam essentiam beatorum ibant et
redibant.  Ad hoc Virgilius ait, similiter comparando:

     ^Qualis apes aestate nova per florea rura~
     ^Exercet sub Sole labor~ etc.

	|13-15.~  Quorum rubedo in facie figurat ardorem
charitatis: deauratio in alis figurat sapientiam: dorsum album,
potentiam: et sic ad Trinitatem.

	|25-27.~  In qua rosa, idest in qua collectione beatorum,
erant beati christiani, qui in Christum venturum crediderunt, et
qui in ventum.

	|31-33.~  Dicendo quod sicut illi barbari, qui sunt in
extremo climate in meridie, in plaga tali, et sic remota a polo
nostro, idest a tramontana nostra, quod quolibet jorno, idest
tempore, eis dicta tramontana celatur propter distantiam, et per
consequens Helice, et ejus filius dictus Arcas, qui juxta dictam
tramontanam rotantur.  Circa quod sciendum, quod licet quidam
dicant, quod Jupiter concubuit cum Calisto, et ex ea genuit
Melicertam, unde Juno eam mutavit in ursam; unde semel volendo
dictus Melicerta ipsam ursam sagittare, Jupiter eos deificavit in
stellis; tamen Ovidius ait, et fingit quod quaedam nympha dicta
Parrhasis Helice, filia Licaonis regis Arcadiae, commisso stupro
cum Jove, et rejecta de consortio nympharum a Diana, et parturito
dicto Arcade, Juno uxor dicti Jovis dictam matrem et filium
convertit in ursas.  Jupiter vero postea eas translatavit in
illas stellas, quae dicuntur Ursa major.  Unde Lucanus:

     ^Pars populi lugentis erat, sed nocte sopora~
     ^Parrhasis obliquas Helice cum verteret axes.~

Et alibi:

     ^Nec sequar aut Helicen, aut, qua Tyros utitur, Arcton.~

	|34-36.~  Quae ursae sunt stellae juxta dictam
tramontanam; certe non ita admirantur de magnificentia Ecclesiae
sancti Joannis Laterani de Roma etc.

	|59-60.~  Fingendo se relinqui a Beatrice.  Figura est,
quod per theologiam Deum videre et cognoscere non possumus, sed
per gratiam et contemplationem.  Ideo mediante sancto Bernardo,
idest contemplatione, impetratur a Virgine gratia videndi talia,
quae per scripturas percipi non possunt.  Unde ipse Bernardus in
libro de interiore homine ait: ^cognoscere Deum est vita aeterna,
beatitudo perfecta, summa voluptas.  Oculus non vidit, nec auris
audivit, nec in cor hominis ascendit quanta charitas, quanta
suavitas et jucunditas maneat in nobis in illa visione.  Ad quam
recolendam, inspiciendam, ut recordor ejus, ea delector, eam
contemplor, intueor quid sit Deus in se ipso, quid in Angelis,
quid in sanctis, quid in creaturis.  In seipso
incomprehensibilis, quia principium et finis, principium sine
fine.  Ex me intelligo quod incomprehensibilis Deus est, quoniam
me ipsum intelligere non possum, quem ipse fecit.~

	|103-104.~  Dicendo quod ita mirabatur ibi, ut Croatii,
idest Alamanni superiores, de Veronica, idest de sudario Jesu
Christi Romae, ita vocato a Veronica filia Constantini,
reperiente eum primo.

	|124-125.~  Dicendo, quod ita splendidior locus aliis
erat ubi erat Maria ibi, ut est splendidior locus in coelo, ubi
temo Phaethontis obliquatus fuit, qui dicitur ibi, ubi sunt
quindecim stellae fixae majoris magnitudinis.  De quo Phaethonte
dixi in 17.+o~ Capitulo Inferni.  Inde respexit in forma rosae
illam beatitudinem beatorum inductu et ostensione Bernardi.  Ad
hoc Psalmista ait: ^beata gens, cujus est Deus ejus populus, quem
elegit in haereditatem.~  Videndo Beatricem et Rachelem, idest,
theologiam et contemplativam vitam, excelsas, ut dicit {^Par.~
32.8-9}.  Alia in hoc Capitulo per te vide.
