	|Proemio.~  <Dal centro al cerchio, e s@i dal cerchio al
centro>.  Hoc Capitulum dividitur in duas partes.  In prima
auctor continuat se ad proxime dicta; et hoc usque ibi:  <Quindi
ripreser gli occhi miei virtute>.  Ibi secunda, ubi incipit
tractare de coelo Martis; et hoc usque in finem.

	|1-9.~  Ad primam dicit, quod sicut percutiendo unum vas,
puta bacile plenum aqua, in suo centro, idest in medio, undatio
vadit ad extrema; et e contra percutiendo illud idem vas extra,
undatio vadit ad dictum centrum, ut per experientiam patet, ita
locutio Beatricis, quae erat contra auctorem, ut centrum, in
illis choreis et rotis ivit, et responsio redivit, qualis dicit
textus.

	|28-30.~  Dicendo de Deo quod non est circumscriptus, et
totum etc.  Circumscriptus dicitur quando principium, medium, et
finis potest assignari in loco, et sic corpus est in loci
definitione; nam sic est hic, quod non alibi.

	|37-45.~  Item dicendo de fulgore beatorum, quomodo et
quando remanebit post resurrectionem.  Circa quod dicit Thomas in
sua Summa: ^sic corpora gloriosa sunt fulgentia~, ut Mathaei
Capitulo 13.+o~ ^fulgebunt justi ut Sol in regno patris eorum.~ 
Et Augustinus ad Dioscorum ait: ^fulgor seu claritas corporis
gloriosi est secundum colorem humano corpori naturalem, et sicut
vitrum diversimode coloratum recipit splendorem ex illustratione
Solis, secundum modum sui coloris: sed in potestate hominis
glorficati est, ut corpus ejus videatur, vel non videatur, unde
potest in suo colore sine aliqua claritate videri.~  Et hoc modo
Christus apparuit post resurrectionem discipulis suis.  Igitur
cum resurget eorum caro in aetate 30 annorum, secundum thelogos;
unde Psalmista: ^renovabitur ut aquila juventus tua,~ quia
perfectiores erunt in ardore charitatis, et per consequens eorum
visio crescet.  Et hoc pro hac prima parte.

	|85-90.~  Ad secundam dicit quod subito auctor coelum
Martis ascendit sua intellectuali speculatione, et cum toto
corde, et ejus scilicet cordis locutione, quae omnibus est una,
fecit Deo holocaustum, quod erat sacrificium olim Deo factum de
aliqua re, quae tota comburebatur; unde holocaustum, quasi totum
incensum, et fiebat Deo specialiter ad reverentiam ipsius
majestatis;

	|94-96.~  postquam venerunt ibi martiales spiritus
rubescentes, scilicet beatificati impressione Martis ab ipso
Elion, idest Deo; nam Elion unum est de nominibus Dei.

	|97-99.~  Comparando illam crucem Galaxiae, quae a
septemtrione ad meridiem extenditur; et sicut est plena stellis
magnis et parvis, ita illa crux spiritibus in gloria plus et
minus lucentibus.  Quae Galaxia, idest illa albedo, quae in coelo
apparet, facit dubitare peritos magnos, scilicet, quae sit.  Nam
Pythagorici dicunt, quod est quia sol erravit jam in sua via, ut
in Phaetonte.  Anaxagoras et Democritus dicunt quod est radius
solis ibi repercussus.  Aristoteles dicit quod est cumulatio et
multitudo stellarum fixarum in ea parte, adeo parvarum quod
videri non possunt, et reddunt illam albedinem.  Et hoc tenet
etiam Avicenna et Ptolaemeus.  Ovidius vero de hoc ait:

     ^Est via sublimis coelo manifesta sereno,~
     ^Lactea nomen habet, candore notabilis ipso.~
     ^Hac iter est superis ad magna tecta Tonantis.~
     ^Hic locus est, quem, si verbis audacia detur,~
     ^Haud timeam magni dixisse palatia coeli.~

	|100-102.~  Mars enim planeta est calidus et siccus, et
sic cholerae praeest, et disponit hominem ad audaciam,
animositatem et vindictam.  Unde fingitur Deus bellorum et
effector mortis; moratur in quolibet signo quadraginta diebus, et
quindecim horis, et in duobus annis complet suum cursum.  Modo,
quia juste bellantes et pro fide Christi, complexionati ab ipso
Marte, merentur paradisum, ita nunc auctor se fingit eos videre
gloriari in forma crucis.  Nam, ut dicitur in Decretis per
Augustinum; ^militare non est delictum, sed propter praedam
militare, peccatum est; nec rempublicam gerere criminosum est;
sed ideo gerere rempublicam ut rem familiarem potius augeas,
videtur esse damnabile.~  Unde Joannes ait, multibus petentibus,
quid facere debeant, ab ipso: ^neminem concutiatis, non calumniam
faciatis, sed estote contenti stipendiis vestris.~  Et Gregorius:
^summa militatae laus inter alia bona merita, haec est,
obedientiam reipublicae utilitatibus exhibere.~  Ac circa justum
bellum, quod est, secundum Isidorum, quod ex edicto geritur de
rebus repetendis, aut propulsandorum hominum causa.  Nam quod
Caesar praecipit ferendum est, et quod imperator indicit,
tolerandum est.

	|104-106.~  Dicendo quomodo in illa cruce Christus
coruscabat, hoc est, quod amor ipsius Christi fuerat in exercitio
talium martialium in bellando; quod vere intelligunt illi, qui
faciunt quod dicitur Mathaei 10.+o~ et in Cap. 15.+o~ ibi: ^si
quis vult post me venire, abneget semetipsum, et tollat crucem
suam~; hoc est, relinquat mundana, et cum anima et corpore
sequatur Christum cum sua cruce, idest cum sua passione et morte,
ut fecit ipse pro nobis.

	|112-117.~  Comparando multitudinem dictorum spirituum,
et eorum motum, atomis et corpusculis infinitis, quae in sphaera
Solis hinc ante umbram domus vel alterius cooperturae, quam gens
facit sua arte et ingenio, apparent.  De quibus Aristoteles in
primo de anima ait: ^reprehendo tales dicentes talia esse
sensibilia juncturae in rotundo de quadrante faciunt crucem, ut
si in incisorio facias crucem, erunt quatuor figurae quadrantis.~ 
Et sic est finis.
