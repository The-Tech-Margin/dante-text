	|Canto XXVII dell'Inferno, dove Dante proseguendo il
trattato degli astuti consiglieri, introduce a parlare uno
spirito moderno.~

	|Proemio.~  Della general pena degli astuti insidiosi
consiglieri ha trattato Dante, e nominatine in ispecialit@a due
antichi: ora nel Canto presente proseguendo la stessa materia
tratta d'uno spirito mondano.  In due parti principali mi piace
dividere il Canto: nella prima si addatta l'autore a parlare di
quello spirito, ed introducendo, che da esso spirito sia
dimandato di novelle, soggiunge la sua risposta: nella seconda
introduce, ch'egli dimandi da quello spirito chi ei sia, e perch@e
ivi dannato, e da lui oda copiosa risposta, ivi la seconda: ^Ora
chi se'.~  La prima parte contiene tre particelle: nella prima
descrive la venuta dello spirito a loro, ed il suo movimento
prima che formasse voce.  Nella seconda descrive le parole che
us@o quello spirito per impetrare udienza, e la dimanda che fece,
ivi: ^Ma poscia ch'ebber.~  Nella terza descrive la risposta che
Dante per comandamento di Virgilio diede alla dimanda, ivi: ^Io
era ingiuso.~

	|1-6.  Gi@a era dritta in su la fiamma e queta~:	Dice
l'autore: la fiamma dalle due corna, che per lo parlare,
continuamente si moveva a modo che agitata da vento, ora essendo
cessato il vento per non dir pi@u, perocch@e finito avea il suo
parlamento, era gi@a dritta in su e queta, e sen' g@ia da noi con
la licenzia del dolce poeta Virgilio, che detto le avea, ^ist@a,
ten' va.~  Dico, che quella fiamma gi@a sen'andava, quando
un'altra, che a lei dietro veniva, ne fece volger gli occhi alla
sua cima, per un confuso suono che ne uscia fuor di essa cima, il
quale era suono della voce che uscir voleva, causato nanti
ch'essa trovasse uscita, secondo che poco di sotto si dir@a.

	|7-15.~  Adduce una similitudine a mostrare qual era quel
suono, per evidenza della quale dico, secondo istoriografi, che
nella citt@a di Girgenti in Sicilia fu in possanza un crudelissimo
tiranno per nome Falaride, il quale si dilettava in far morire
gli uomini con estremi ed inusitati tormenti.  Per questo
rispetto fuvvi un fabbro, il quale fabbric@o un toro di rame,
concavato dentro, con una porticella nel fianco, onde potesse
entrar uomo che fosse per morire.  Con speranza di acquistar la
grazia del tiranno questo scellerato fabbro gli diede quel toro
in dono, dicendogli, che desideroso di far cosa a lui piacente
fabbricato avea un toro, in cui richiudendo uomini, e poi
facendogli accender fuoco intorno, udirebbe la voce di quelli,
dal caldo cruciati entro, uscir per lo muso della bestia in modo
che parrebbe mugghiare.  Onde piacere piglierebbe in veder cosa
meravigliosa, che un toro di rame, quasi sentendo il fuoco,
mugghiasse, ed oltra ci@o, non intendendo cosa che i martoriati
dicessero, non piglierebbe molestia di parola alcuna, ingiuriosa
o lacrimevole che fosse.  Dicesi, che il dono piacque a Falaride;
ma in tirannia questa volta us@o di giustizia, conciosiach@e disse
al fabbro, che, secondo ch'egli era stato maestro in fare il
toro, cos@i fosse maestro nell'insegnargli a mugghiare, e comand@o,
che subito vi fosse messo dentro, ed accendendo fuoco sotto di
esso nel modo ch'ei detto avea, fecelo dolorosamente con alti
muggiti finire sua vita.  A similitudine adunque di quel toro,
dice Dante, che mugghiava quella fiamma, la quale dietro la
partenza di Ulisse e Diomede verso di se veniva.  Ecco vediamo il
testo.  Come il bue Ciciliano che prima mugghi@o col pianto di
colui, col pianto di quel fabbro che l'avea temperato con la sua
lima, e ci@o fu dritto, ragionevole e giusto, che con voce sua
dovesse mugghiare: dico, che come quel bue colla voce
dell'afflitto, entro chiuso, mugghiava s@i, che con tutto ch'ei
fosse di rame, pure el pareva, quel bue, trafitto da dolore per
lo fuoco d'intorno, cos@i in proposito nostro le parole grame del
peccatore chiuso nella fiamma si convertivano in suo linguaggio
del fuoco, per non aver n@e via n@e forame, dal principio, quando
ei voleva cominciare a parlare; onde non avendo uscita fortemente
quel vento, ch'era per formare le parole, commoveva la fiamma, e
per@o causavasi un suono, secondo che per esperienza si vede fare,
quando con impeto e vento il fuoco arde, massimamente legna
verde, che gi@a sia bene accesa.  Poetica @e questa descrizione,
circa la quale non bisogna dir altro.

	|16-24.  Ma poscia ch'ebber colto lor viaggio~: In questa
seconda particella si contiene, come quello spirito avendo
conosciuto Virgilio per le ultime parole ch'ei disse, quando ad
Ulisse diede commiato, lo prega, che non gli rincrescesse
alquanto dimorare, e del paese di Romagna dirgli novelle. 
Continuando adunque dice: Ma poscia che le parole dello spirito
ebbero colto lor viaggio, poich'ebbero trovato uscita su per la
punta della fiamma, dandole esse parole in lor passaggio quel
guizzo, quel movimento veloce, che dato loro aveva la lingua
interiore del peccatore nella fiamma acceso, dico, che poi che le
parole di quello spirito ebbero trovato uscita, noi udimmo dire:
O tu Lombardo, o tu Virgilio, a cui dirizzo la voce, e che
parlavi mo con la fiamma dalle due corna, dicendole al fine delle
parole sue: ist@a, ten' va, pi@u non t'adizzo, pi@u non ti dimando;
o tu, dico, che parlavi mo non t'incresca restare a parlar m@eco,
perch'io sia forse giunto alquanto tardo, e forse molesto ti sia
tanto dimorare, deh!  non t'incresca di ci@o: vedi, non incresce a
me che ardo, manco dovrebbe increscere a te che non ardi.

	|25-30.~  Restando Virgilio ad ascoltare ci@o che vuol
dire costui ei comincia a dire: Se tu pur mo sei caduto in questo
mondo cieco, se tu pur mo sei nell'inferno, caduto di quella
dolce terra latina, d'Italia, onde io reco tutta mia colpa, in
essa avendo consumata ogni mia vita, se tu di l@a sei pur mo
caduto, dimmi se i Romagnoli han pace o guerra.  Non ti
maravigliare, se io di loro dimando, perocch@e io fui de' monti l@a
entro ad Urbino, citt@a della Marca nei confini della Romagna, nel
giogo di quel monte da che si disserra, nasce, e dismonta il
fiume Tevere, quello che poi di sotto per Roma passa.  Vuol dire
questo spirito, ch'ei sia di Montefeltro, di cui vedremo nella
seconda parte principale di questo Canto.  Seguita nel testo la
risposta a quella dimanda.

	|31-39.  Io era ingiuso~: Descrive l'autore, come per
imposizione di Virgilio rispose, quantunque le parole di quello
spirito si drizzavano a Virgilio.  Io era ancora attento ingiuso
e chino verso la bolgia, quando il mio Duca mi tent@o da costa,
dicendo a me: parla tu o Dante, questi @e Latino, sicch@e ei non
sar@a schivo di tuo parlare, e prosegue in recitare ci@o che fece;
onde dice: Ed io che avea gi@a pronta la risposta incominciai
senza indugio a parlare: o anima, che sei nascosta l@a gi@u nella
fiamma, tu dimandi novelle di Romagna, ed io ti rispondo, che
Romagna tua non @e, e non fu mai senza guerra ne' cor de' suoi
tiranni, ma in palese nessuna guerra or vi lasciai: vuol dire: 
guerra @e nel secreto del cuore di quelli che signoreggiano in
Romagna, ma nessuna guerra palese ci @e di presente.

	|40-48.~  Pi@u in ispecialit@a ancora gli dichiara lo stato
di Romagna.  Ravenna sta, come stette molti anni; l'aquila da
Polenta se la cova quella Citt@a s@i che ancora ricopre la Citt@a di
Cervia co' suoi vanni, colle sue ali, delle quali si chiamano
vanni le penne propinque alli coltelli.  Vuol dire: i Signori
della Casa di Polenta, che portano l'aquila per arme loro,
signoreggiano Ravenna in tal modo, che ancora estendono la loro
signoria sopra Cervia, Citt@a non lungi da Ravenna, e vicina al
mare, dove si suol fare gran copia di sale.  Dietro a Ravenna
dice novelle della citt@a Forlivese, che gi@a nel tempo di Papa
Martino IV si era tenuta molti anni sotto protezione del Conte
Guido da Montefeltro contra la ferocit@a de' Francesi, da quel
Papa, nativo francese, introdotti in Romagna, dando loro non
poche sconfitte, intra le quali una fu con molta larga effusione
del sangue loro, e fu cotanto manifesta e famosa, che a Dante
sembra bastante a fare che noi intendiamo, ch'ei parli della
Citt@a di Forl@i, ancorch@e non la nomini per nome proprio.  Dice,
|la terra che fe' gi@a la lunga prova~, e che dei Franceschi fe'
mucchio sanguinoso; questa terra di Forl@i si ritrova sotto le
branche verdi, sotto la signoria degli Ordelaffi, che nella parte
superiore dell'arma loro portano mezzo lione verde.  Di Arimini
poi dice novelle; ed il Mastin vecchio, il Signor Malatesta
vecchio, e il novo, il Signor Malatestino, figlio, da Verrucchio,
discesi da Verrucchio, Castello dell'Ariminese, che fecer il mal
governo di quel gran cittadino Montagna, il quale fecero
secretamente morire in prigione, quando si levarono Signori:
dico, che quei due mastini, il vecchio, e il novo, coi denti fan
succhio, succhiano, a loro arbitrio signoreggiano, l@a dove
sogliono, cio@e nella citt@a di Arimini.

	|49-54.~  Chi signoreggi Faenza, ed Imola lo denota,
dicendo: La Citt@a dell'Amone, Faenza, presso cui trascorre il
fiume nominato Amone, e la Citt@a di Santerno, Imola, presso cui
corre il fiume Santerno, queste due citt@a conduce, governa e
signoreggia il lioncel dal nido bianco, Machinardo dei Pagani,
che per arma porta un lione azzurro in campo bianco, che muta
parte dalla state al verno, conciosiach@e verso la state, verso le
parti meridionali, in Toscana, ei tiene parte Guelfa, confederato
con Firentini, e verso il verno, verso le parti settentrionali,
in Romagna, mantiene parte Ghibellina.  Che Cesena, altra citt@a
di Romagna, viva in libert@a annunzia Dante a quello spirito,
dicendo: E quella citt@a a cui il fiume Savio bagna il fianco,
Cesena, al fianco di cui corre il Savio, come ella sie situata
tra il piano e il monte, cos@i ella si vive in stato franco
situata tra i tiranni, collocata in mezzo di altre citt@a, che
tutte ad alcun particolare Signore sono soggette.  Tiranni
anticamente si appellavano i re ed altri giusti Signori, ma
indotto fu poi questo vocabolo a significare quelli che
violentemente avendo usurpata la signoria ingiustamente e
crudelmente l'amministrano.  Risposto che ha Dante alla domanda
fatta da quello spirito, dimanda ei nel testo seguente, che gli
dica chi ei sia, e da lui ode risposta.

	|55-57.  Ora chi se' ti prego che ne conte~: Ora ti
prego, dice Dante a quello spirito, che tu ne conte, che tu ne
dica chi sei: non esser duro a me in compiacermi pi@u ch'altri,
pi@u che Virgilio sia stato a te in restare ad ascoltare ci@o che
tu hai voluto dire, ed in fare che da me tu abbia udita risposta
di ci@o che dimandavi.  In altro modo ancora scongiura Dante
costui, che gli risponda, dicendo: Io ti prego, che se il nome
tuo tegna fronte su nel mondo, io ti prego per quanto desiderio
tu hai, che il nome tuo sia glorioso nel mondo, tu dica chi sei.

	|58-66.~  Seguita, come si mosse e si assicur@o quello
spirito a parlare: Poscia che il fuoco ebbe rugghiato al modo suo
alquanto, innanzi che la voce del dannato trovasse uscita fuora
della fiamma, quel fuoco mosse l'acuta punta di qui, di l@a, e poi
diede cotal fiato, cotai parole, e credendo esso, che anch'io
fossi laggi@u dannato disse: s'io credessi, che mia risposta fosse
a persona che mai tornasse al mondo, questa fiamma staria senza
pi@u scosse, senza pi@u muoversi, io tacerei.  Ma perocch@e, se odo
il vero, non torn@o giammai di questo fondo d'Inferno vivo alcuno,
io senza tema d'infamia ti rispondo chi sono.

	|67-72.  Io fui uom d'arme, e poi fui cordigliero~: Per
notizia di questa particella, e della seguente, dico, che Dante
finge questa essere stata l'anima del Conte Guido da Montefeltro,
ch'essendo stato gran Capitano di gente d'arme, valoroso, sagace
ed astuto, vittorioso in molte battaglie, temuto e di gran fama,
pure, a Dio piacendo, venne in cognizione di sua vita; onde
giudicando, che tutto il tempo passato occupato in acquistar
possanza e signoria era dispensato in aprirsi la porta, e farsi
la scala da dismontare molto in gi@u, venne in contrizione de'
suoi peccati, e pentito di aver mantenuto cotanti soldati ad ogni
mal pronti, e dal bene retrogradi, dolente dei sacrilegi, e
ruberie, degl'incendi e ruine, degli adulteri, violenze ed
omicidi fatti sotto il suo capitanato lasci@o la vita secolare, e
divent@o Frate di San Francesco.  Cos@i stando costui in religione
venne il tempo, che, morto Papa Martino IV, e rinunciato avendo
al papato Celestino V, Papa Bonifacio VIII di lui successore
perseguitava odiosamente due Cardinali, Pietro e Giacomo dalla
Colonna, perocch@e molto contrari erano stati alla elezion sua.  I
quali essendosi ridotti nella Citt@a Prenestina non lungi da Roma,
e non potendone il Papa ottenere vittoria, dice qui ora Dante,
che Bonifacio mand@o ad Ancona per questo Conte Guido, che fatto
Frate viveva in regola, da quale domandando consiglio, come si
potesse vincere quella terra, e non volendo colui consigliare,
pur tanti stimoli gli diede, che poche parole di mal consiglio si
lasci@o scorrere di bocca, le quali osservando Bonifacio,
s'impadron@i di Prenestina, tutta la fece ruinare, e distrusse a
quel tempo anche Casa Colonna.  E per questa cagione introduce
Dante, che lo spirito del Conte Guido si dica esser dannato nella
bolgia degli astuti, ed insidiosi consiglieri.  Vediamo il testo. 
Dice questo spirito; io fui uom d'arme, capitano di genti d'arme,
e poi fui cordigliero, Frate di San Francesco dal cordone,
credendomi cos@i cinto di cordone fare ammenda de' miei peccati. 
E certo il creder mio veniva intero, perch'io sarei venuto ad
ammenda sufficiente, se non fosse stato il Gran Prete, il Papa, a
cui mal prenda, che mi ritrasse nelle prime colpe.  E voglio, che
tu m'intenda, come ei mi trasse a quelle colpe, e quare, perch@e
cagione: dichiara e dice.

	|73-78.~  Mentre ch'io forma fui d'ossa e di polpe, che
la madre mi diede; mentre che io fui vivo, le opere mie non furon
leonine, ma di volpe, io non usai di forza, ma di frode.  Io
seppi tutti li accorgimenti delle insidie, e dei consigli
d'altri, e seppi tutte le coperte vie d'insidiare ad altri, e s@i
menai lor arte, l'arte delle coperte vie; cos@i seppi insidiare ad
altri, che il suono, che la fama delle mie insidiose opere ne
usc@ie al fine della terra, conciosiach@e ovunque fu divulgata la
fama di quella rotta, ch'io a Forl@i con uccisione di molte
centinaia di Francesi diedi a Giovanni d'Appia, in fatti d'arme
in Francia famosissimo.  Della qual rotta tu Italiano, col quale
io parlo, mi hai mostrato di essere informato, dicendomi novelle
di Forl@i.  Or continuando il parlare dico, ch'io fui uomo d'arme,
ed usai l'arte di fare insidie ad altri, e segue.

	|79-84.  Quando mi vidi giunto in quella parte~: Or
quando mi vidi giunto in quella parte di mia et@a, ove ciascuno
dovrebbe calar le vele e raccoglier le sarte, vuol dire: quando
mi vidi giunto a vecchiezza, nella quale et@a vicina al fine,
ciascuno che non abbia cessato, almanco allora dovrebbe cessare
dal corso usato di occupazioni mondane, e dovrebbe raccogliere in
memoria tutto ci@o che ha fatto per correggere e ripezzare dove
sia mestieri, secondo che i naviganti giunti a porto, prima che
siano sopra il luogo, dove si vogliono afferrare calan le vele e
raccolgon le sarte, le corde ed altre cose deputate a servizio
della nave per navigare, dico, che quando mi vidi giunto in
quella et@a, allora m'increbbe ci@o che m'era prima piaciuto, e
pentuto de' miei peccati e confesso mi rendei a religione
prendendo la regola di San Francesco.  Dichiarer@a questo spirito,
come per questa penitenza salvato sarebbe, se non fosse stato il
Gran Prete.  Sospirando dice: Ahi misero lasso ed afflitto! 
giovato sarebbe a me questa conversione.

	|85-93.~  Ma il Principe de' novi Farisei; vuol dire: il
Principe di tutti i chierici, il papa, avendo guerra contro i
Colonnesi ridotti in Prenestina, citt@a vicina a Roma, della quale
San Giovanni Laterano @e chiamato la Cattedral Chiesa, ed avendo
quella guerra non con Saracini, non con Giudei, conciosiach@e
ciascuno suo nemico era Cristiano, e nessuno di que' suoi nemici
era stato a vincer Acri, n@e mercatante in terra di Soldano.  Vuol
dire: ed era ciascuno suo nemico tal cristiano, che non gli
poteva essere imputato, che fosse stato del numero di quelli, che
avevano aiutati gl'Infedeli di poco tempo innanzi a scacciare i
Cristiani dalla Citt@a d'Acri, in Asia, confine a Gerusalemme, ed
ancora non gli poteva essere imputato, che fosse stato mercatante
in terra di Soldano, s@i che imputare se gli potesse ch'egli
avesse portato armi, o altre cose proibite dalla Chiesa, o che
forse gli avesse potuto recare notizia di ci@o che perteneva a
vittoria o perdita del popolo Cristiano.  Vuol denotare che il
Papa faceva guerra ingiusta contra i Colonnesi e Prenestinesi. 
Soggiunge quindi lo spirito del Conte Guido, come il Papa, senza
rispetto di sua eccellenza papale, e di professione di San
Francesco da esso Conte Guido fatta, lo ridusse alle prime sue
colpe di astuzia trovare.  Dic'egli: n@e sommo uficio di papato,
n@e ordini sacri guard@o in se quel Papa, n@e guard@o in me quel
capestro, quel cordone, lo qual soleva far pi@u macri i suoi cinti
per la povert@a, ed astinenza in che solevano vivere ed ancora
vivono quelli che servono la regola.

	|94-99.~  Ma come Costantino Imperatore chiese Silvestro
dentro Siratti, essendo San Silvestro con altri fedeli Cristiani
ascoso in quel monte, chiamato Siratti, ovvero Soratte, per paura
di esso Costantino, allora persecutor crudele dei Cristiani,
dico, che come Costantino da quel monte dimand@o Silvestro a
guarirli della lebbre, cos@i ora voltando mano in proposito
nostro, questi, Papa Bonifacio VIII, mi chiese per maestro a
guarirlo della sua superba febbre, del suo superbo odio che
portava contra quei due Cardinali Colonnesi, e contra tutto il
popolo di Prenestina.  Dichiara come il Papa lo dimand@o per
Maestro a guarirlo.  Dice: domandommi consiglio, non in che modo
ei dovesse riconciliarsi a loro, ma in che modo crudelmente
saziare l'ira sua.  Ed io tacetti, perocch@e le sue parole mi
parvero ebbre, non ragionevoli, ma di uomo ubriaco d'ira, e mala
volont@a.

	|100-105.~  E poi disse quel Papa a me: Non sospetti il
tuo cuore di peccare: non temere, che tu sia per fare peccato, io
fin'or ti assolvo da ogni peccato in che sii per incorrere per lo
consiglio che mi darai.  E tu frate Guido m'insegna fare s@i come
getti Prenestina in terra; fidati di mia promessa: io son Papa:
io posso serrare e disserrare il Cielo, come tu sai, e per@o son
duo le chiavi, che non ebbe care il mio antecessore Celestino V,
che rinunci@o il papato.  Ti dico, che due sono le chiavi una di
assolvere, l'altra di legare.

	|106-111.~  E soggiunge quello spirito, come a tale
persuasione si lasci@o voltare: Allora i gravi argomenti di quel
Papa mi pinsero a far ci@o, ch'ei voleva; onde il tacer mi fu
avviso il peggio, parendomi che tacendo avria peccato per
inobbedienza potendogli ubbidire senza peccare secondo ch'egli mi
avea fatto credere.  Ed io dissi a lui: da che tu mi lavi di quel
peccato ove deggio mo cadere, in poche parole io ti do consiglio. 
Lunga promessa con l'attender corto; molto promettere, e poco
attendere ti far@a trionfare della citt@a Prenestina sull'alto
seggio tuo del Papato.  La qual parola, diabolica @e per chi la
dice, e pi@u per chi la mette in opera.  Questo consiglio fu
mandato ad esecuzione.  Concedette Bonifacio a Prenestinesi, e
Colonnesi larghi e favorevoli capitoli e privilegi per aver la
terra in suo potere; ma poi che la ebbe ruppe ogni fede, fece
diroccare tutta la Citt@a fin sulle fondamenta, e di nuovo
cominci@o a perseguitare que' Cardinali e suoi parenti.  Onde
necessario fu, che vivessero lungo tempo ascosi; pure alfine,
dietro la morte di Bonifacio, che miseramente fin@i in prigione
nella Citt@a di Anania, furono restituiti quei Cardinali, ed altri
gentiluomini della Casa Colonna alle loro dignit@a, onoranze e
signorie, come quelli contra i quali proceduto era per odio
tirannescamente Bonifacio.  Pi@u non mi piace dire quanto a questa
parte.

	|112-120.  Francesco venne poi~: Descrive quello spirito,
in fiamma acceso, la dannazione sua, dicendo: che dietro la sua
morte San Francesco portava l'anima in Cielo, ma un Demonio lo
convinse per punto di ragione per questo solo consiglio dato a
Bonifacio.  Dice lo spirito: Francesco venne poi per me, come io
fui morto, ma un de' neri Cherubini, di quelli dannati per la
ribellione di Lucifero, uno dei diavoli del cerchio ottavo,
parendogli, che Francesco gli facesse torto portandosi la mia
anima in cielo, quel Cherubino gli disse: o Francesco, non portar
suso quest'anima, non mi far torto, ella sen' dee venir qua gi@u
al cerchio ottavo trai miei meschini, perocch@e diede il consiglio
fraudolente a Bonifacio per la destruzione di Prenestina, dal
quale consiglio in qua io sempre li sono stato a' crini, perch@e
non mi sfuggisse dalle unghie.  E se forse volesse dire, che gi@a
era stato assolto dal Papa, io ti dir@o, che assolver non si pu@o
chi non si pente, e quando fu assolto dal Papa, egli non era
pentuto, perocch@e allora aveva intenzione di dare il fraudolente
consiglio, del quale riceveva assoluzione, prima che il facesse,
volendolo fare; sicch@e non pu@o dire, che quando fu assolto fosse
pentito; n@e insieme puossi pentir del peccato, e volere peccare;
dico, che queste due cose non si possono insieme fare per la
contraddizione che nol consente, conciosiach@e pentesi l'uomo di
ci@o che non vorrebbe aver fatto; volere e non volere sono cose
contrarie, ed insieme non possono concorrere ad un fatto, sicch@e
quest'anima non @e assolta, e mia dev'essere: tal disputanza fece
quel dimonio verso San Francesco.

	|121-129.  O me dolente!  come mi riscossi~: come mal mi
seppi riscuotere, e difendere contra le allegazioni di quel
dimonio.  Io non seppi escusarmi, onde Francesco mi lasci@o
liberamente a lui.  Quando mi prese quel dimonio, dicendomi:
forse tu, anima peccatrice, non credevi, ch'io fossi loico, ei mi
port@o a Minos, giudice infernale, e quegli, poich@e ebbe esaminate
le mie colpe, attorse otto volte la coda al dosso duro, per
denotare, ch'io doveva essere mandato gi@u a questo cerchio
ottavo.  E poi avendola otto volte attorta se la morse per la
gran rabbia.  Disse poi: |questi @e de' rei del fuoco furo~, del
fuoco che fura, ed asconde in se i peccatori.  Compie lo spirito
il suo parlare, e dice: perch'io son perduto l@a, dove tu vedi,
cio@e in questa ottava bolgia del cerchio ottavo, e s@i vestito di
fuoco, come sono, mi rancuro, mi lamento andando senza riposo.

	|130-136.  Quand'egli ebbe il suo dir cos@i compiuto~:
Mette Dante fine al Canto dicendo: quand'egli, quello spirito
ebbe compiuto il suo dire cos@i, come di sopra @e descritto, la
fiamma nella quale egli era ascoso si partio dolorando, torcendo
e dibattendo il corno acuto.  Noi, il Duca ed io, passammo oltra
su per lo scoglio infino in sull'altro arco di ponte, che copre
il fosso nono, in che si paga il fio a quei che scommettendo, che
seminando discordie acquistan carco di colpa e di peccato. 
Chiaro @e il testo.
