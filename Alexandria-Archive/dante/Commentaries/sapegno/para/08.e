	|1-2.  Solea~ ecc.: quasi tutte le genti dell'antichit@a
(|lo mondo~), tutte anzi tranne il popolo eletto, ritenevano che
Venere, muovendosi in giro nell'epiciclo del terzo cielo,
suscitasse nei cuori degli uomini la tendenza all'amore sensuale;
e per questo l'onoravano di sacrifici e preghiere e estendevano
anzi questo loro culto anche alla madre di lei Dione e al figlio
Cupido; e dal nome della dea prendevano il nome dell'astro, in
cui immaginavano ch'ella avesse la sua dimora e col quale in
certo modo la identificavano.  -- Si ricordi che Venere @e <lo bel
pianeta che d'amar conforta> (^Purg.~, I, 19); e che gli
intelletti angelici deputati a reggere il terzo cielo, <naturati
de l'amore de lo Spirito Santo, fanno la loro operazione,
connaturale ad essi, cio@e lo movimento di quello cielo, pieno
d'amore, dal quale prende la forma del detto cielo uno ardore
virtuoso, per lo quale le anime di qua giuso s'accendono ad
amore, secondo la loro disposizione.  E perch$e li antichi
s'accorsero che quello cielo era qua gi$u cagione d'amore, dissero
Amore essere figlio di Venere, s$i come testimonia Vergilio nel
primo de lo Eneida... e Ovidio nel quinto di Metamorphoseos>
(^Conv.~, II, v, 13-14).  Nei primi versi di questo canto, che
preludono appunto alla rappresentazione del cielo di Venere,
Dante riprende questo motivo di antiche favole; e mentre da un
lato ne denunzia l'errore, quasi a mo' d'applicazione e di
esempio particolare d'un concetto generale gi@a espresso sulla
genesi delle invenzioni mitologiche (cfr. ^Par.~, IV, 61-63);
d'altro canto allude anche implicitamente all'elemento
inconsapevole di verit@a, che esse adombravano, movendo da un
giusto <principio male inteso>.  Falso il culto pagano di Venere;
ma vera la dottrina delle influenze che i cieli, o meglio le
intelligenze che li governano, esercitano inizialmente sugli
animi degli uomini (dottrina a cui il poeta ritorna, per meglio
definirla nei suoi limiti, nell'ultima parte del canto).  Erronea
e derivante da una perversione dei concetti morali,
l'identificazione posta dagli antichi fra l'amore che si irraggia
dal cielo di Venere e il |folle amore~ carnale; ma esatto il
principio <che quello cielo era qua gi$u cagione d'amore>, perch$e
da Dio, <primo Amore>, discende, attraverso la mediazione
angelica, quanto v'@e sulla terra di amore, s$i che i cuori umani
se ne accendono pi$u o meno <secondo la loro disposizione>. 
Questi versi proemiali accennano dunque a un complesso di
posizioni dottrinali e filosofiche, che non pu@o essere
sottovalutato; al quale anzi si riporta, in alcuni dei suoi
momenti essenziali, tutta la materia di questo canto e, pi$u
ancora, di quello che segue: quasi simbolica raffigurazione
dell'itinerario ideale dall'amore cortese e dagli attaccamenti
terrestri all'amore vero di Dio e al trionfo della carit@a. 
Intanto, svolgendosi in un tono di alto decoro letterario, su una
trama di reminiscenze poetiche e erudite, il proemio adempie
principalmente a una funzione rettorica e segna una forte pausa
fra le pagine didascaliche che procedono e la ripresa di un
motivo narrativo e drammatico.  -- |in suo periclo~: con suo
danno, con pericolo di dannarsi; <imper@o che non ricognoscere la
creatura ragionevole lo vero Creatore non poteva essere senza suo
pericolo e dannazione>.  Cos$i il Buti, d'accordo coll'Ottimo e
col Landino.  Altri invece, a cominciare dal Lana e dall'Anonimo
fiorentino, spiegano: "durante il paganesimo, quando l'umanit@a
era immersa nella pericolosa menzogna dell'idolatria" (che
sarebbe un'anticipazione del tutto superflua ^dell'antico errore~
del v. 6).  -- |Ciprigna~: Venere; dal nome dell'isola dove era
particolarmente venerata (cfr. Ovidio, ^Metam.~, X, 270).  --
|folle~: era il termine tecnico per indicare l'amore dei sensi,
contrapposto a quello spirituale.

	|3.  raggiasse~: irradiasse.  Cfr. ^Conv.~, II, VI, 9:
<li raggi di ciascuno cielo sono la via per la quale discende la
loro virtude in queste cose di qua gi$u>.  -- |volta~: mossa in
giro; volgendosi.  -- |epiciclo~: non bastando il moto diurno dei
cieli, da oriente ad occidente, a spiegare le diverse posizioni
(le cosidette stazioni e retrogradazioni) in cui ci appaiono via
via i pianeti, gli antichi astronomi supponevano che ad ogni
pianeta (tranne il sole) fosse assegnato, oltre quel moto diurno
che esso compie insieme con tutto il cielo in cui @e collocato,
anche un altro movimento, da occidente ad oriente, lungo un
cerchio minore, avente il suo centro sulla circonferenza di
quello eccentrico o deferente, e detto perci@o |epiciclo~ (quasi
circolo su circolo).  Il |terzo epiciclo~ @e l'epiciclo del terzo
cielo o di Venere: cfr. ^Conv.~, II, iii, 16.

	|4.  non pur~: non solo.

	|5.  votivo grido~: preghiera accompagnata da voti.

	|6.  errore~: del paganesimo.

	|7.  Dione~: Venere @e detta <^Dionaea~> da Virgilio,
^Aen.~, III, 19.

	|9.  dicean~: allude all'episodio virgiliano, dove si
narra come Cupido, prese le sembianze del fanciullo Ascanio,
sedesse in grembo a Didone e le insinuasse insidiosamente la
fiamma dell'amore per Enea.  Cfr. ^Aen.~, I, 685-88: <cum te
gremio accipiet laetissima Dido..., Cum dabit amplexus atque
oscula dulcia figet, Occultum inspires ignem fallasque veneno>;
717-19: <haec oculis, haec pectore toto Haeret et interdum gremio
fovet, inscia Dido Insidat quantus miserae deus>.

	|10.  principio piglio~: prendo le mosse al mio canto. 
L'espressione sembra ricalcare quelle di Virgilio, ^Bucol.~, III,
60; ^Aen.~, IV, 284.  Altri intende, pi$u sottilmente: "derivo
tutto il mio modo di essere, il fondamento della mia virt$u". 
Dante intenderebbe insomma di richiamarsi <al principio
filosofico dell'idea insita nel mito di Venere; e da tale
principio affermerebbe qui di derivare spiritualmente tutto il
suo essere, dominato, fin dalla fanciullezza, dall'amore: questo
principio, d'altra parte, non potrebbe rischiare di essere ^male
inteso~ da lui, n$e di torcerlo a falsa credenza, come aveva gi@a
torto il mondo antico, perch$e per lui Venere @e non pi$u che una
figura comoda e altamente poetica, uno dei nomi di Dio, i quali
sono innumerevoli e nessuno @e uguale a Dio> (A. P$EZARD, ^Il canto
VIII del Par.~, Roma, 1953, p. 5).

	|11.  il vocabol~: il nome.

	|12.  che 'l sol~ ecc.: il movimento del pianeta di
Venere lungo l'epiciclo <la fa parere serotina e matutina,
secondo diversi tempi> (^Conv.~, II, ii, 1), cio@e fa s$i che essa
appaia ora alla sera dietro il sole, col nome di Espero, ora alla
mattina davanti al sole, col nome di Lucifero.  Il verso pu@o
essere inteso in due diversi modi, a seconda che si considera il
|sole~ come soggetto e |che~ come oggetto, o viceversa.  La
seconda interpretazione @e preferita dalla maggior parte dei
commentatori; ma la prima @e quella che meglio aderisce alla
situazione astronomica, secondo il sistema tolemaico; e pu@o
essere espressa con le parole di Pietro di Dante: <Sol eam
respicit modo ^ad coppam~, idest post se, modo ^ad cilium~, idest
ante se>: @e il sole che illumina con la sua luce la stella e
sembra cos$i che la vagheggi.  @E incerto anche se |coppa~ (cfr.
^Inf.~, XXV, 22) e |ciglio~, cio@e faccia posteriore e anteriore,
si debbano intendere del sole, come si desume dalla chiosa di
Pietro, ovvero di Venere: quest'ultima invero, movendosi fra la
terra e il sole, vede sempre la stessa faccia dell'astro, laddove
il sole vede lei da entrambe le parti, grazie alla sua
rivoluzione secondaria lungo l'epiciclo (cfr. M. PECORARO, in
^Convivium~, III, 1951, pp. 354-73).

	|13.  in ella~: in essa.

	|14.  mi fe' assai fede~: mi fece certo.

	|15.  far~: farsi, diventare.  Lo splendore e la bellezza
di Beatrice crescono via via che essa sale verso l'Empireo; d'ora
innanzi a questo segno solo Dante s'accorger@a d'essere salito con
lei da una sfera ad un'altra superiore.

	|16-18.  E come~ ecc.: sullo sfondo di luce uniforme
dell'astro spiccano mobili splendori, come faville in una fiamma,
o come voce distintamente modulata in una polifonia.  Le due
immagini si sorreggono a vicenda; e mentre la prima d@a
concretezza sensibile anzi addirittura visiva all'altra; questa
introduce in quella un elemento di indefinitezza e di emotivit@a
lirica; insieme rendono l'impressione duplice, di organismo
armonico unitario e di interna distinzione e molteplicit@a degli
elementi singoli che concorrono a costituirlo, caratteristica
della rappresentazione polifonica che @e di tutto il mondo
paradisiaco quale il poeta lo vede.  -- |quand'una~ ecc.: <perch$e
veggiamo nella musica il tenore proceder fermamente [su una nota
ferma] e il soprano andare e tornare [modulare le sue
variazioni]> (Landino).

	|19.  luce... lucerne~: la replicazione, appena variata,
traduce in termini di linguaggio il senso di questa visione
contrappuntistica.

	|20-21.  pi$u e men correnti~ ecc.: trascorrendo con moto
circolare (|in giro~) pi$u o meno veloci, secondo il grado (|al
modo~) della maggiore o minore intensit@a della loro visione di
Dio: visione |interna~, di cui appunto @e esterna manifestazione
la celerit@a del moto.  Alcuni editori (Casella) e quasi tutti i
commentatori moderni preferiscono leggere: ^viste etterne~; che @e
lezione pi$u facile e dice press'a poco la stessa cosa.

	|22-23.  Di fredda~ ecc.: mai turbini o lampi discesero
tanto veloci dalle alte e fredde regioni dell'aria, che non
sembrassero lenti e impediti, a paragone della celerit@a
indicibile con cui quei beati splendori si avvicinarono a noi. La
materia della similitudine e il giro del periodo sono assai
simili a ^Purg.~, V, 37-40.  |Venti visibili~ saranno anche qui i
<vapori accesi>, e cio@e i fulmini o le stelle cadenti; distinti
da quelli invisibili, e cio@e dai veri e propri venti o turbini:
e gli uni e gli altri si generano, secondo la fisica
aristotelica, dal cozzo dei vapori caldi e secchi, che, salendo
nella terza regione dell atmosfera, si scontrano con le fredde
nubi; e i primi son dunque vapori o venti che s'accendono,
rendendosi visibili, per l'attrito della loro corsa (cfr. Plinio,
^Nat. hist.~, II, xliii, 2 e xlix, 1; Ristoro d'Arezzo, ^Compos.
del mondo~, II, vii, 2 e 5; B. Latini, ^Tresor~, II,37).  Secondo
altri |visibili~ sono quei venti di cui possiamo constatare con
gli occhi gli effetti perch$e spingono nubi o sollevano polvere. 
Gi@a il Landino esponeva entrambe le interpretazioni: <|visibili~,
quando sono nell'aere turbo e muovono i nuvoli, o veramente
quando sono accesi, come spesso interviene; |o non~, quando sono
nel sereno o non sono accesi, e per@o nun si veggono>.  --
|festini~: cfr. ^Par.~, III, 61.

	|26-27.  lasciando~ ecc.: interrompendo quel movimento
circolare (|giro~: cfr. v. 20) da essi iniziato nell'Empireo, e
proseguito scendendo nel cielo di Venere.  -- Li |alti Serafini~,
la massima gerarchia angelica, sono propriamente, per Dante, le
intelligenze motrici del nono cielo o Primo Mobile; ma anch'essi,
con tutti gli ordini angelici e i cori dei beati, stanno
nell'Empireo e sono fra tutti, i pi$u vicini a Dio (cfr. ^Par.~,
IV, 28); e certamente dall'Empireo discendono quest'anime che ora
vengono incontro a Dante, come tutte le altre che via via si
mostrano al poeta.  Ma Dante potrebbe anche aver voluto accennare
al fatto che il movimento circolare, che investe tutte le sfere
intorno alla terra immobile, si genera primamente nel cielo
governato dai Serafini e in virt$u del ferventissimo desiderio che
li attrae a Dio.  E questa appunto sembra essere
l'interpretazione di Benvenuto: <hoc dicit quia moventur secundum
motum angelorum moventium illam speram>.  -- Le anime che
appaiono al poeta nel terzo cielo furono nella vita terrena
sottomesse all'influsso di Venere, e cio@e naturalmente inclinate
all'amore: tale inclinazione, se dapprima le travolse in un
vortice di passioni mondane, esse seppero per@o abbastanza per
tempo incanalare e utilizzare rivolgendola al vero Bene.

	|28.  dentro~: cfr. ^Par.~, IX, 23; XII, 28-29, ecc.  La
voce sorge dal cuore della luce di cui queste anime son fasciate.

	|29-30.  s$i~: con tanta dolcezza, che da allora io non
sono mai pi$u (|unque~) stato senza il desiderio di riudire quel
canto.

	|32-33.  presti~: pronti, disposti a soddisfare ogni tuo
piacere, affinch$e tu prenda gioia dal nostro incontro.  Il tema
della carit@a delle anime @e svolto qui con un calore inconsueto,
con un'insistenza di motivi affettuosi, in cui avverti subito la
presenza di una comunione pi$u intima.  Le parole del beato, che
esprimono un sentimento di amicizia non astratta e generica, anzi
fervorosa e suadente; la voce medesima del poeta, quando
risponde, <di grande affetto impressa>; la citazione di una
canzone giovanile di Dante, che risuscita un'atmosfera di ricordi
familiari e di studi comuni, sembrano accennare e quasi dar
l'avvio a una situazione poetica di care memorie, a un episodio
di amicizia sul tipo dell'incontro con Forese nella cornice dei
golosi.  Ma il motivo @e appena accennato: il tema di un affetto
particolare si sublima in un sentimento di carit@a impersonale e
si confonde nel pi$u ampio e generale tema del tripudio luminoso
delle anime amanti; la presenza dei ricordi terrestri giova
soltanto a colorire liricamente una materia di solenni
deplorazioni morali e di severi svolgimenti didattici, non a
individuare sentimenti e personaggi e a creare lo spunto di una
situazione drammatica autonoma.  -- |ti gioi~: da un infinito
^gioiare~, non raro nelle rime antiche e usato anche in prosa.

	|34.  coi Principi~: col coro angelico del Principati, le
intelligenze motrici del terzo cielo.  Secondo l'ordine delle
gerarchie celesti, che Dante espone, sulla traccia delle dottrine
attribuite a Dionigi Areopagita, in ^Par.~, XXVIII, 98-132.

	|35.  d'un giro~ ecc.: in uno stesso circolo, con ritmo
uguale e assetati da un identico ardore di contemplazione.

	|36.  del mondo~: dal mondo, quando eri nel mondo.  Altri
spiega invece: "tu che sei ancora un abitante del mondo terreno"
(richiamando la formula simile di ^Purg.~, V, 105: <tu del
ciel>).

	|37.  Voi che~ ecc.: @e la canzone commentata nel secondo
trattato del ^Convivio~; nella quale il poeta si rivolge
cominciando alle intelligenze che con un puro atto intellettuale
(^intendendo~) regolano il moto del cielo di Venere: egli per
altro le identificava allora coi Troni, anzich$e coi Principati
(cfr. ^Conv.~, II, v, 13).

	|38.  per piacerti~: per appagare i tuoi desideri.

	|39.  non fia~ ecc.: non sar@a meno dolce, rispetto al
canto e alla danza momentaneamente interrotti, il posare un poco
e parlare con te.  La sete amorosa di Dio, che suscita il moto
circolare e il canto delle anime, non esclude l'amore del
prossimo, anzi da esso trae alimento e nuovo vigore e con esso
s'identifica.

	|40.  offerti~: rivolti.  Ma la parola che Dante usa,
implica un pi$u preciso significato di devozione e, quasi tecnico,
di "omaggio".

	|41.  reverenti~: come per chiedere rispettosamente un
consenso.

	|42.  fatti li~ ecc.: aveva fatto gli occhi, e cio@e
l'animo del poeta, certi e paghi della sua approvazione (|di
s$e~).

	|43.  che promessa~ ecc.: che s'era cos$i generosamente
offerta ad appagare ogni mio desiderio.  Lo scambio degli
ausiliari ^essere~ e ^avere~ coi riflessivi, nei tempi composti
(accordandosi o no il participio passato col soggetto del verbo),
era comune (cfr. ^Bull. soc. dant.~, XXIII, 55; e per un altro
esempio di Dante, ^Purg.~, XVIII, 37).

	|44.  Deh, chi siete?~: intendi: tu e le altre anime. 
Molti manoscritti leggono veramente: ^di', chi siete~, e potrebbe
anche stare; il Daniello per primo proponeva la poco felice
correzione congetturale: ^di', chi se' tu.~

	|46-47.  quanta e quale~: <maior et pulchrior>
(Benvenuto).  La luce si dilata e si fa pi$u viva, cresce in
grandezza e in intensit@a, in proporzione della cresciuta letizia. 
E <qualis... et quanta>, riferito a Venere, @e in Virgilio,
^Aen.~, II, 591-92.  -- |far~: farsi, diventare: cfr. v. 15.

	|49.  Il mondo~ ecc.: la mia dimora nel mondo fu breve. 
-- Chi parla @e Carlo Martello, primogenito di Carlo II d'Angi@o e
di Maria figlia di Stefano V d'Ungheria.  Nato nel 1271, morto
giovanissimo nel 1295, fece in tempo ad esser coronato re
d'Ungheria nel '92, ma non a ereditare il governo degli altri
domini angioini: la Provenza, il regno di Napoli.  Dante pot$e
conoscerlo, quando Carlo venne a Firenze, nei primi mesi del '94,
per incontrarvi il padre e la madre reduci dalla Francia; <e da'
fiorentini gli fu fatto grande onore, ed egli mostr@o grande amore
a' fiorentini, ond'ebbe molto la grazia di tutti> (Villani,
^Cron.~, VIII, 13).  Il modo in cui qui lo presenta e il tono
affettuoso con cui sono rievocate le speranze nate in quel breve
incontro, sembrano alludere a un rapporto di vera e cordiale
amicizia fra i due (cfr. M. SCHIPA, ^C. Martello~, in ^Arch.
stor. napolet.~, XIV-XV, 1889-90, e ^Un principe napoletano amico
di Dante~, Napoli, 1926).

	|50-51.  se pi$u fosse~ ecc.: se la mia vita fosse durata
pi$u a lungo, sarebbero stati evitati molti mali, che invece si
avvereranno.  Accenno generico ai mali provocati dal malgoverno
del padre, e soprattutto del fratello Roberto: il tema sar@a
ripreso e svolto pi$u largamente nei vv. 76-84, 145-48.  Benvenuto
spiega: <melius gubernassem regna mea liberalitate, quam Robertus
sua cupiditate, cum tota sapientia sua>.  Del resto di saggezza e
di liberalit@a aveva dato prova il giovane principe nei pochi anni
in cui tenne, in qualit@a di vicario, il governo del Napoletano,
dal 1289 in poi.

	|52.  mi ti tien celato~: ti impedisce di riconoscermi.

	|54.  quasi animal~ ecc.: come il filugello ravvolto
nella seta rilucente del suo bozzolo.  Cfr. ^Par.~, V, 124-25;
XXVI, 135. 

	|56-57.  s'io fossi~ ecc.: se fossi vissuto pi@u a lungo
sulla terra, avrei avuto modo di mostrarti il mio affetto non
solo con le parole, ma coi fatti (non con le fronde, ma coi
frutti).  Le parole di Carlo ricordano quelle di Brunetto, in
^Inf.~, XV, 58-60; ed <@e lecito pensare che Dante, se piangeva in
Brunetto Latini... un buono e caro maestro, dovette rimpiangere
in Carlo Martello anche un protettore delle lettere, un
intenditore di poesia (e, forse, della sua in particolare), che
avrebbe potuto, con altri mezzi che ser Brunetto, aiutar Dante a
raggiungere, seguendo sua stella, il glorioso porto> (P$ezard).

	|58-62.  Quella sinistra~ ecc.: la Provenza e l'Italia
meridionale mi aspettavano come legittimo sovrano |a tempo~,
quando cio@e fosse venuto per me il tempo di ricevere come
primogenito l'eredit@a paterna (dopo la morte di Carlo II).  La
contea di Provenza @e indicata come la terra che si estende sulla
riva sinistra del Rodano, dopo che questo ha ricevuto le acque
della Sorga; il regno di Napoli, come |il corno~, la punta
estrema dell'Italia (|Ausonia~), quasi un triangolo che ha i suoi
vertici a Bari, a Gaeta e a Catona, rispettivamente sui mari
Adriatico, Tirreno e Jonio.  Le designazioni perifrastiche (che
continuano anche nelle terzine seguenti) innalzano, secondo le
norme rettoriche, lo stile del discorso e illuminano di regale
dignit@a la malinconica rievocazione del retaggio rimasto per mala
sorte inadempiuto: a quegli oggetti di una terrestre potenza
Carlo Martello guarda dall'alto, col distacco di chi @e ormai
cittadino del cielo, ma anche con l'accorta consapevolezza di chi
sa, per oggettiva certezza e senz'ombra di orgoglio, che nelle
sue mani quei paesi e quei popoli avrebbero avuto ben altro e
migliore governo.  -- Il verbo |m'aspettava~, intercalato fra i
due soggetti che lo reggono (|Quella sinistra riva...~ |e quel
corno d'Ausonia~) s'accorda nel numero soltanto con quello che lo
precede: cfr. ^Inf.~, XVI, 28-30; XXXIII, 145-46.  -- |corno~: il
P$ezard richiama opportunamente un passo di B. Latini, ^Tresor~,
I, iv, 124: <Otrente, sur la senestre corne d'Ytaille>.  --
|s'imborga~: <s'incittadinesca, e hae per borghi, cio@e per
cittadi>, spiega il Buti; <si veste delle citt@a infrascritte>, il
Landino.  Il verbo, di conio dantesco, @e costruito (|imborgarsi
di~) sul tipo del |si lava di~, che immediatamente precede, e
acquista un senso anche pi$u determinato se a |borgo~ si
attribuisce il valore di "castello, fortezza", quasi Dante
dicesse: "s'incastella, ha i suoi baluardi estremi".  Altri ha
pensato invece a ^borghi~ come a "zone periferiche" (rispetto
alle citt@a murate), e spiega: "ha per confini (quasi come
sobborghi)"; ma @e interpretazione che non persuade.  Bari e Gaeta
erano senza dubbio importanti piazze forti; e Catona, che oggi @e
un villaggio sulla punta estrema della Calabria, era allora
dotata di una torre di guardia: proprio Catona era stato il luogo
di raccolta delle forze di Carlo I e dei suoi alleati (fra cui
anche i Fiorentini), apprestate per assalire la Sicilia nel 1282,
e l$i poco pi$u tardi erano state incendiate ottanta delle navi da
trasporto dell'esercito guelfo (cfr. Villani, ^Cron.~, VII,
64-65, 75).  -- Molti, anche degli antichi, leggono ^Crotona~,
invece di |Catona~; ma cfr. DE CHIARA, in ^Giorn. st. d. lett.
ital.~, XXX, 214 ss.

	|63.  da ove~: a partire da; a sud della linea costituita
dai corsi del |Verde~, il Liri o Garigliano (cfr. ^Purg.~, III,
131), e del Tronto; che segnavano press'a poco il confine fra il
Regno da una parte, il Lazio e le Marche dall'altra.

	|64-65.  quella terra~ ecc.: l'Ungheria.  Morto nel 1290,
senza eredi, Ladislao IV, la corona di quel regno passava di
diritto a Carlo Martello, suo nipote.  L'incoronazione avvenne,
senza che egli fosse presente, a Aix nel '92; ma Carlo non prese
mai possesso effettivo del trono.

	|67-70.  Trinacria~: il nome raro (ma cfr. ^De vulg.
eloq.~, I, xii, 3; II, vi, 5) sta in funzione di decoro
stilistico, come prima ^Ausonia~ {v.61}.  -- Il senso dei vv.
67-75 @e: "anche la Sicilia avrebbe avuto come re me e i miei
discendenti, se gli Angioini non l'avessero perduta a causa del
malgoverno di Carlo I, che provoc@o la ribellione dei Vespri e
quindi l'avvento nell'isola della casa d'Aragona".  La Sicilia @e
designata con una perifrasi, pi$u ampia e complicata di quelle che
precedono e tutta costruita su dati libreschi, che l'infittiscono
di notazioni incidentali: essa @e l'isola che |caliga~, si ricopre
di fitta caligine, nel tratto di costa compresa fra il capo
Passero (|Pachino~) a sud e il capo Faro (|Peloro~) a nord (cfr.
Ovidio, ^Metam.~, V, 346 ss.), non, come narrano favolosamente i
poeti (cfr. Ovidio, ^Metam.~, V, 354, e anche Virgilio, ^Aen.~,
III, 370-82), a causa dello sbuffare del gigante Tifeo ivi
sepolto, bens$i per le emanazioni sulfuree dell'Etna, lungo
(|sopra~) il golfo che @e investito con maggior violenza dal vento
di Scirocco (|Euro~).  Il |golfo~ @e il <mare siculum>, come
spiega Benvenuto, e cio@e quello che oggi si designa come golfo di
Catania.  Ma per intender meglio l'espressione dantesca, bisogna
pensare che ai tempi del poeta la penisola italiana veniva
descritta e rappresentata (cfr., per es., Orosio, I, 2) come
protendentesi da nord-ovest a sud-est, e bagnata a sud-ovest dal
Tirreno e a nord-est dall'Adriatico; cosicch$e il ^sinus
Adriaticus~ (il <mare Adriatico, che si chiama golfo di Venezia>,
come precisa il Buti), con cui veniva ad esser confuso anche il
mar Ionio, giungeva fino a bagnare le coste orientali della
Sicilia; il |golfo~ @e qui appunto il ^sinus Adriaticus~ cos$i
inteso, nel tratto che si stende a oriente dell'isola (cfr.
CASELLA, in ^Studi danteschi~, XII, 1927, pp. 69-71.  --
|caliga~: latinismo, da Virgilio.  -- |riceve... briga~: <@e pi$u
tempestato> (Ottimo).  Cfr. ^Inf.~, V, 49.  -- |Tifeo~: cfr.
^Inf.~, XXXI, 124.  -- |solfo~: la spiegazione naturalistica dei
fenomeni vulcanici deriva a Dante da Plinio, ^Nat. hist.~, XXXV,
5 e da Isidoro, ^De natura rerum~, 47.  Cfr. anche Ristoro
d'Arezzo, ^Compos. del mondo~, VII, iv, 7: <il calore del sole
entra per lo corpo della terra, e anche quello dell'altre stelle. 
Truova la miniera del zolfo, la quale @e esca del fuoco, e @e
acconcia a ricevere lo fuoco; per lo calore del sole, scaldasi
per lungo tempo e accendesene lo fuoco; e quando questo fuoco
truova la terra aperta e forata, vedi@anne uscire fuori lo fumo e,
per istagione, la fiamma>.

	|72.  nati~: discendenti, |per me~, attraverso di me, da
|Carlo~ I d'Angi@o e da |Rodolfo~ I d'Asburgo: di cui Carlo
Martello aveva sposato nel 1287 la figlia Clemenza.  Il
matrimonio, preparato di lunga mano dalle due parti (allorch$e
Carlo e Clemenza erano ancora fanciulli), aveva un valore quasi
simbolico e suscit@o vaste speranze; per esso, come osserva il
Tommaseo, <si univa il sangue ghibellino ed il guelfo>.

	|73.  mala segnoria~: il governo esoso e tirannico di
Carlo I d'Angi@o.  -- |accora~: <ferisce nel cuore e irrita a
chiedere pena> (Tommaseo).

	|75.  a gridar~ ecc.: ad insorgere al grido di "Morte ai
Francesi" (<muoiano i Franceschi>, come scrive G. Villani,
^Cron.~, VII, 61).  Dante non approva la ribellione dei Vespri,
ma la giustifica in parte come naturale conseguenza degli abusi e
degli arbitr#i commessi a danno dei <popoli soggetti>; e del
fatto storico coglie con esattezza la reale natura, quale poi
doveva descriverla Michele Amari: sommossa improvvisata di
popolo, e non frutto di congiure e trame baronali.  Del resto
l'accenno ai gravi rivolgimenti che possono esser determinati
all'interno di uno stato da un cattivo governo, deve servirgli di
fondamento al severo monito (in cui @e implicita una generica ed
oscura profezia) indirizzato, nei versi che seguono, a Roberto,
fratello di Carlo.

	|76-78.  se mio~ ecc.: se mio fratello riflettesse sin
d'ora (|antivedesse~) alle pericolose conseguenze del malgoverno,
che inasprisce i sudditi e li spinge alla rivolta, gi@a
allontanerebbe da s$e, perch$e non gli avesse poi a nuocere (|non
li offendesse~), la cupida e ingorda povert@a dei Catalani, che
egli ha preso a proteggere.  Il legame evidente fra le terzine
che definiscono le cause della ribellione siciliana e queste che
accennano oscuramente alla possibilit@a di analoghi rivolgimenti
nel Regno, provocati da consimili cagioni, aiuta a non
fraintendere l'espressione dantesca e a coglierne il significato
preciso: l'|avara povert@a di Catalogna~ non @e, genericamente,
"l'avarizia di Roberto degna, per antonomasia, di un Catalano", e
neppure "l'avarizia da lui appresa durante il suo soggiorno in
Catalogna"; bens$i allude alla cupidigia dei Catalani, da lui
innalzati ad importanti uffici e che con le loro esose estorsioni
provocano lo sdegno dei sudditi.  L'Ottimo, Benvenuto, il Buti e
altri chiosatori antichi attestano che Roberto, nel tempo che
trascorse in Catalogna, dal 1288 al '95, in qualit@a di ostaggio
presso il re d'Aragona, contrasse l'amicizia di parecchi nobili
catalani, che egli pi$u tardi condusse con s$e a Napoli, assegnando
loro uffici e stipendi; e di cavalieri catalani al servizio del
re angioino troviamo cenno anche nei cronisti, per es. nel
Villani, ^Cron.~, VIII, 82; IX, 39; X, 17, e nei documenti del
tempo (cfr. L. ROCCA, ^Il canto VIII del Par.~, pp. 48 ss.). 
|L'avara povert@a~ pu@o essere intesa poi come una condizione di
fatto che spiega la mala condotta di questi ufficiali e
stipendiati (e cos$i l'intende Benvenuto: <paupertas, quae suadet
homini furtum et rapinam; et avaritia, quae reddit hominem
ingeniosum ad omnia illicita lucra>); ovvero interpretata pi$u
sottilmente nel senso di "povert@a ostentata per avarizia"; e cio@e
avarizia spinta a tal segno da indurre costoro a vivere con
parsimonia e ad apparire miserabili, non ostante le ricchezze
malamente accumulate.  -- |non li offendesse~: molti intendono:
"offendesse i ^popoli suggetti~ {v.74}"; ma sembra assai pi$u
conforme alle caratteristiche del linguaggio dantesco spiegare:
"non recasse danno a lui, Roberto, materialmente e
spiritualmente".

	|79-81.  proveder bisogna~ ecc.: occorre che si provveda,
da lui o da altri, affinch$e la barca gi@a grave non sia
ulteriormente appesantita da nuovi carichi; e, fuor di metafora,
affinch$e al Regno, gi@a abbastanza oppresso dall'avarizia di lui,
non sia imposto anche il sovraccarico dell'ingordigia dei suoi
ministri.  -- Gli storici moderni hanno mostrato come la fama
diffusa dell'avarizia di Roberto fosse ingiusta: <non fu avaro,
ma povero, di una povert@a irrimediabile e costante, sovrano di
sudditi poveri e senza pace> (R. CAGGESE, <Dante e Roberto
d'Angi@o> in ^Studi per D.~, III, Milano, 1935, pp. 67-97); @e ben
certo per@o che quella fama era divulgatissima nei primi decenni
del Trecento e la troviamo ribadita anche negli scrittori di
parte guelfa, come il Faitinelli e l'anonimo autore della ballata
per la battaglia di Montecatini; Dante non fa che riecheggiare
un'opinione comune (sull'esoso fiscalismo del governo angioino,
cfr. del resto lo stesso CAGGESE, ^Roberto d'Angi@o~, Firenze,
1922-31, i, 614-18).

	|82-84.  La sua natura~ ecc.: la sua indole, che |discese
parca~, taccagna, da antenati liberali e magnifici, avrebbe
bisogno |di tal milizia~, di siffatti funzionari, che non
attendessero soltanto a impinguare i loro scrigni estorcendo
denaro ai sudditi.  Checch$e se ne dica, la |natura larga~ non pu@o
essere quella del padre Carlo II, bollato proprio per un gesto
infamante di avarizia in ^Purg.~, XX, 79-84, e giudicato sempre
dal poeta in tono sprezzante (cfr. ^Purg.~, VII, 127; ^Par.~, VI,
106-108; XIX, 27-29; XX, 63; ^De vulg. eloq.~, I, xii, 5;
^Conv.~, IV, vi, 20); n$e giova ricordare che il guelfo Villani lo
descriveva molti anni dopo come <uno de' larghi e graziosi
signori che al suo tempo vivessero> (^Cron.~, VIII, 108).  <Il
verbo |discese~ non si riferisce esclusivamente o necessariamente
alla discendenza dal padre: si discende -- @e ovvio -- anche
dall'avo e da tutto il legnaggio passato; e si potrebbe anche
osservare che grammaticalmente il passato remoto non @e il tempo
pi$u regolare per accennare a un figlio vivo di un padre ch'era
ugualmente vivo nell'anno del viaggio dantesco.  E inoltre
|discese~ ha per soggetto |la natura~, cio@e la natura degli
Angioini di una volta, considerata almeno in un ascendente
sparito da anni> (P$ezard).  Tra gli antenati di Roberto, si potr@a
pensare soprattutto a Carlo I, che veramente ebbe fama di
principe liberale e del quale anche Dante esprime un giudizio
meno severo.  Del resto, contro l'opinione di coloro che
vorrebbero vedere qui rivalutata, sia pure in funzione di
contrasto, la figura di Carlo II, @e da osservare che questa
pagina contro Roberto si colloca idealmente nel poema a guisa di
prosecuzione e di complemento all'invettiva di Ugo Capeto contro
le vergogne della casa di Francia e sarebbe strano che ne
contraddicesse indirettamente uno dei tratti pi$u salienti.

	|85-90.  Per@o~ ecc.: poich$e io credo che la profonda
letizia che il tuo parlare m'infonde sia vista da te in Dio,
principio e termine d'ogni bene, con la stessa chiarezza con cui
io la vedo in me (e senza che io tenti di esprimerla in maniera
che riuscirebbe comunque inadeguata), questa letizia mi @e pi$u
gradita; e inoltre mi @e caro questo accrescimento di gioia,
perch$e tu lo discerni |rimirando~, come beato, |in Dio~ (e cos$i
puoi sapere quanto io mi rallegri della tua sorte).  -- La
distinzione accennata da Dante @e sottile, ma non <inafferrabile>,
come qualcuno ha detto: <diversi sono i punti di partenza dei due
concetti (il primo parte dall'|alta letizia~, il secondo
dall'essergli essa |pi$u grata~); diversi i loro fulcri (il primo
s'aggira intorno alla qualit@a, il secondo intorno al mezzo della
veduta di Carlo); diverso infine lo scopo sottinteso cui tendono
(l'uno vuol giustificare perch$e il poeta si ritenga dispensato
dall'esprimere all'amico la gioia di quell'incontro, l'altro
dall'esprimergli la gioia di vederlo beato: egli sa che Carlo
vede in Dio entrambi i suoi sentimenti)> (P$ezard).

	|91.  mi fa chiaro~: chiariscimi.

	|92.  parlando~: con le tue parole.

	|93.  com'esser~ ecc.: come da un dolce seme possa
generarsi un frutto amaro; come cio@e su un ceppo buono possano
allignare discendenti degeneri.  La formula metaforica, in cui il
dubbio si esprime, richiama per contrasto quelle evangeliche
sull'albero buono che d@a sempre buoni frutti (^Matteo~, VII,
17-18; ^Luca~, VI, 43; ^Giacomo~, III, 11).  Ed @e chiaro poi che
il dubbio verte intorno alle parole usate da Carlo, a proposito
di Roberto: <La sua natura, che di larga parca Discese>.

	|94-96.  S'io posso~ ecc.: se mi sar@a concesso di
illustrarti una fondamentale verit@a, tu vedrai chiara la
spiegazione del fatto che ti fa dubitare, come se tu l'avessi
davanti agli occhi (al |viso~), mentre ora non la vedi perch$e le
volgi le spalle (|il dosso~).  Cfr. v. 136.  

	|97-99.  Lo ben~ ecc.: Dio, sommo Bene, che fa muovere e
allieta i cieli, per i quali tu sali (|scandi~: latinismo), fa s$i
che la sua provvidenza diventi in questi corpi celesti virt$u,
capace di influire sul mondo inferiore.  Insomma: i decreti
provvidenziali di Dio si attuano indirettamente attraverso gli
influssi che i cieli diffondono.

	|100-102.  E non pur~ ecc.: nella mente divina,
perfettissima in s$e, le varie nature sono |provedute~, e cio@e
prevedute e determinate, non solo per quanto si riferisce al loro
essere, s$i anche per quel che riguarda la loro disposizione a
realizzarsi nel quadro dell'ordine universale, disposizione in
cui consiste il loro benessere (|la lor salute~).  <Iddio non
solamente con la divina provvedenza produce le cose in essere, ma
ancora provvede che siano per lo meglio, se non del particolare,
almeno dell'universo> (Landino).

	|103-105.  per che~ ecc.: ne consegue che tutto ci@o che
quest'arco saetta (tutte insomma le influenze celesti) @e disposto
ad un fine preordinato da Dio, come freccia diretta al suo
bersaglio.  Arco @e la virt$u dei corpi superiori, saette gli
influssi che ne discendono, segno il fine stabilito dalla
Provvidenza.  -- |quantunque~: tutto ci@o che.  Cfr. ^Purg.~, XXX,
52; ^Par.~, XIII, 43; XXII, 82, ecc.  -- |cosa~: Benvenuto legge
^cocca~, "strale", seguito dal Porena e dal Chimenz.

	|106-111.  Se ci@o non fosse~ ecc.: se gli influssi
celesti non fossero preordinati da Dio, i cieli che tu percorri
produrrebbero effetti tali, che <non sarebbero cose fatte con
ordine e con ragione come fanno quelli dell'arti, |ma ruine~,
imper@o che andrebbono le cose senza ordine e con temerit@a>
(Buti); la qual cosa @e impossibile, se le intelligenze motrici di
queste stelle non sono difettose, e difettoso anche il Primo
Motore, che in tal caso le avrebbe create imperfette
(insufficienti al loro compito): supposizione assurda.

	|112.  s'imbianchi~: sia illuminato, chiarito.  Le
battute di dialogo e le relative didascalie servono a separare la
prima premessa del ragionamento (gli influssi celesti sono sempre
ordinati ad un fine provvidenziale) dalla seconda (all'ordine
differenziato della societ@a umana si richiede una regolata
distribuzione delle attitudini diverse nei singoli individui), e
quest'ultima dalla conclusione del discorso (vv. 122-35), che
costituisce la vera e propria risposta al quesito posto da Dante.

	|113-114.  Non gi@a~: non certo.  -- |impossibil~ ecc.: so
bene che la natura non pu@o trovarsi in difetto rispetto al fine
che le @e ordinato.  @E concetto e formula di Aristotele (^De
anima~, III: <natura nihil facit frustra neque deficit in
necessariis>), spesso ripetuta nei testi scolastici, e anche da
Dante: cfr. ^Conv.~, IV, xxiv, 10; ^Mon.~, I, x, 1; II, vi, 2; e
soprattutto ^Quaestio de aqua et terra~, 44: <sciendum est quod
Natura universalis non frustratur suo fine; unde, licet natura
particularis aliquando propter inobedientiam materie ab intento
fine frustretur, Natura tamen universalis nullo modo potest a sua
intentione deficere>.  Il termine |natura~ @e usato qui, spiega il
Buti, come comprensivo cos$i della <natura naturante, che @e
Iddio>, come della <natura naturata>, e cio@e del complesso delle
creature.

	|115-116.  sarebbe~ ecc.: sarebbe un male per l'uomo
sulla terra se non facesse parte di un ordine civile, di un
organismo sociale?  -- Il latinismo |cive~ sta qui per
"naturalmente disposto a vivere in una societ@a civilmente
organizzata".

	|117.  ragion non cheggio~: non ho bisogno che ci@o venga
dimostrato.  Anche questo era un concetto aristotelico dei pi$u
comuni (^Polit.~, I, i, 2: <homo natura civile animal est>), e
Dante lo riecheggia a pi$u riprese: cfr. ^Conv.~, IV, iv, 1;
XXVII, 3; ^Mon.~, II, vii, 3, ecc.

	|118-119.  pu@o elli~ ecc.: pu@o l'uomo essere cittadino,
pu@o cio@e esistere un'organizzazione civile, se i suoi membri non
siano ordinati a vivere esercitando diverse funzioni?  -- Il
principio che ad un ordinato vivere civile si richieda la
differenziazione delle indoli e degli uffici @e largamente svolto
da Aristotele nella ^Politica~, I, 2 e nel ^De anima~, III, 9, e
ripreso da Dante in ^Conv.~, IV, iv, l-2.

	|121.  deducendo~: svolgendo le sue deduzioni.  -- |a
quici~: a questo punto (cfr. ^Purg.~, VII, 66).

	|122-123.  Dunque~ ecc.: se alla vita della societ@a
occorre che gli uomini esplichino diverse funzioni, debbono
necessariamente essere diverse le attitudini (le |radici~) nei
singoli uomini, onde renderli atti ciascuno all'esercizio delle
sue specifiche operazioni (gli |effetti~).  Tali attitudini sono
inizialmente regolate dagli influssi celesti.

	|124-126.  un nasce~ ecc.: v'@e chi nasce con la vocazione
del legislatore e del politico, come Solone; e chi disposto alla
guerra, come Serse; chi per essere sacerdote, come Melchisedech
(cfr. ^Genesi~, XIV, 18 ss.), e chi invece artefice ingegnoso e
inventore, come Dedalo (cfr. ^Inf.~, XVII, 109 ss.).

	|127-129.  La circular natura~: la natura, intesa qui
come complesso delle cause seconde celesti: i cieli, che,
movendosi nel loro perpetuo moto circolare, imprimono negli
uomini (nella |cera mortale~) il suggello della loro virt$u,
dotandoli ciascuno di una particolare indole, adatta a sua
particolare mansione.  Questi adempiono saggiamente al loro
compito (|sua arte~), distribuendo attitudini e uffici secondo un
giusto fine, che @e l'ordine e la felicit@a dell'umano consorzio;
ma nel far ci@o non distinguono |l'un dall'altro ostello~, non
tengon conto dell'ambiente a cui ogni uomo appartiene per
nascita.

	|130-132.  Quinci~ ecc.: di qui accade che Esa$u, sebbene
nato ad un parto con Giacobbe, si differenzia da quello
nell'indole fin dal primo concepimento (|per seme~: cfr.
^Genesi~, XXV, 22: <in utero collidebantur>); e che Romolo
(|Quirino~) nasce da padre cos$i ignobile, che la gloria di averlo
generato si attribuisce a Marte, |si rende~ a un dio, <quasi
restituendolo come a padre legittimo> (Del Lungo).  I due esempi
illustrano due diversi tipi di anomalie, determinate dal modo in
cui i cieli distribuiscono i loro influssi senza distinguere casa
da casa: due gemelli possono essere diversissimi di indole; un
eroe pu@o nascere da vili genitori.

	|133-135.  Natura generata~ ecc.: la natura dei figli
ricalcherebbe sempre quella dei padri, se non intervenisse, a
vincere questa tendenza all'uniformit@a, la provvidenza di Dio,
per mezzo degli influssi celesti.  Infatti, <in rebus
naturalibus, forma generati est similitudo quaedam formae
generantis> (^Summa theol.~, II, ii, q. clxxi, 6 e I, 3).

	|136.  Or quel~ ecc.: cfr. v. 96.

	|137.  che di te mi giova~: quanto piacere io provi
nell'intrattenermi con te e rispondere alle tue domande. 
Ritorna, in un fuggevole accenno, il motivo del legame d'affetto
tra il personaggio e il poeta.

	|138.  un corollario~ ecc.: aggiunger@o un corollario
(cfr. ^Purg.~, XXVIII, 136), quasi <una giunta ornata, come @e uno
mantello sopra li altri drappi, che rende altri pi$u orrevole>
(Ottimo).

	|139-141.  Sempre~ ecc.: se la |natura~, cio@e la
disposizione naturale del singolo, trova discordante a s$e la
|fortuna~, le condizioni esterne in cui @e collocata dalla sorte,
|fa mala prova~, come ogni seme che venga gettato in un terreno
disadatto al suo sviluppo.  In altre parole: se si pretende di
distogliere a forza l'individuo dalla sua vocazione, il risultato
sar@a cattivo per lui e per la societ@a.  -- Per l'immagine del
^seme~, cfr. ^Conv.~, III, iii, 4: <le piante hanno amore a certo
luogo pi$u manifestamente, secondo che la complessione richiede; e
per@o vedemo certe piante lungo l'acque quasi contentarsi, e certe
sopra li gioghi delle montagne, e certe nelle piagge e dappi$e
monti; le quali se si trasmutano, o muoiono del tutto o vivono
quasi triste> (da Boezio, ^De cons. phil.~, III, pr. 11).

	|142-143.  ponesse mente~ ecc.: tenesse conto del
|fondamento~, dell'inclinazione che la natura impone a ciascun
uomo.

	|144.  buona~: valente; ciascuno rispetto al compito che
da natura gli @e assegnato.

	|145-147.  torcete~ ecc.: piegate, costringete a diventar
monaco o prete chi @e nato con la disposizione alla milizia, e
mettete su un trono quello che, <secondo la sua inclinazione
naturale, sarebbe da essere religioso per sermocinare e
predicare> (Buti).  -- Gi@a i commentatori antichi vedevano in
queste parole una possibile allusione ai due fratelli minori di
Carlo Martello: Lodovico, che divenne frate minore e quindi
vescovo di Tolosa, e Roberto, fatto re di Napoli nel 1309 e
celebrato dai contemporanei, tra cui il Boccaccio e il Petrarca,
per la sua grande dottrina, soprattutto teologica.  Ma se la
qualifica di re |da sermone~ pu@o bene adattarsi, nel sentimento
di Dante, a quel Roberto che egli disprezzava come cattivo
politico (cfr. vv. 76-84) e come accanito avversario dell'impero,
e di cui ci son pervenuti trattati di materia teologica e poco
meno di trecento prediche (cfr. ^Giorn. stor. d. lett. ital.~,
LVIII, 418-20; CAGGESE, ^op. cit.~, II, 363 ss.): resta assai
improbabile l'allusione a Lodovico, che pare si facesse religioso
per sincera vocazione e poco dopo la morte, nel 1317, fu
canonizzato.  -- |da sermone~: anche Pietro de' Faitinelli,
parlando del  <pigro> re Roberto: <or sermoneggi e dica prima e
tersa>.

	|148.  la traccia vostra~ ecc.: il vostro cammino procede
fuori della retta via; <extra viam naturae>, come spiega
Benvenuto. 

	|Conclusione.~  V. anche A. VALLONE, in ^Humanitas~,
XIV, 1959; C. MUSCETTA, ^Il canto VIII del Paradiso~, Firenze
1965.
