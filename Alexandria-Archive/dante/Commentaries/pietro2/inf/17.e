	|Proemio.~  Canto XVII+o~ nel qual tracta del
discendemento nel logho decto Malebolge, che @e l'octavo cerchio
de Inferno.  Ancora fa prohemio alquanto di queli che sono nel
VII+o~ circolo.  Et qui se trova el demonio Gerione, supra il
quale passaro el fiume.  Et qui parloi Dante ad algune prestature
et usurai del VII+o~ circolo.

	|1-18.~  Ut premisi in capitulo precedenti, in isto
Gerione auctor continuando se allegorice fingit vitium fraudis in
suo totali esse figuratum et merito.  Nam ystorice loquendo iste
Gerion rex quidam Yspanie fuit et valde plenus fraude, qui demum
victus et mortuus est ab Hercule.  Et ex hoc poete finxerunt eum
unum et triplicem.  Unde Ovidius in ^Epistula~ Deianire ad
Herculem ait: ^Prodigiumque triplex, armenti dives Yberi/
Gerionis, quamvis in tribus unus erat.~  Et Virgilius in VI+o~:
^Gorgones Arpieque et forma tricorporis umbre~, idest dicti
Gerionis.  Et hoc quia, licet ipsum vitium fraudis sit unum in
suo esse totaliter, tamen subalternatur per tria particularia
genera, cum commictatur ipsa fraus aut dicto, ut patet infra, dum
auctor dicit de lenonibus, de blanditoribus seu adulatoribus, de
scismaticis et de oratoribus et consultoribus pravis; aut facto,
ut patebit etiam infra, dum tractat de furibus et falsatoribus
monete et instrumentorum; aut re ipsa, ut dum dicit de symonia,
de divinatione et ypocrisia. Et quia decem modis predicta tria
commictuntur, ideo per X bulgias, idest per X vestibula sive
foveas, auctor hoc puniendo distinguit, ut infra videbis.  Et
volens auctor imitari Bedam scribentem illum demonem, qui ipsam
fraudem primo invenit et operatus est in primis nostris
parentibus, apparuisse eis cum vultu cuiusdam virginis et cum
alio dorso serpentis seu serpentino, ideo ita nunc describit
ipsum Gerionem cum vultu humano benigno et cum alio corpore
colubreo pleno nodis et rotationibus, ut dicit testus; in quibus
allegorice auctor vult tangere varias calliditates et deceptiones
talis dicti vitii et vitiatorum in eo vitio fraudis.  Nam, et ex
hoc lex hoc vitium fraudis vocat crimen stellionatus.  Est enim
stellio animal reptile simile serpenti, veriis et diversis
coloribus pintum, cuius varietatem imitantur, dicit ibi Glosa,
deceptores et fraudolenti, qui aliud agunt et aliud simulant.  Et
ex hoc auctor dicit quod hoc vitium fraudis transit montes, ut
patuit in persona Tamiridis, regine Scitarum, que, ut scribit
Solinus, simulando fugam cum suo exercitu transivit certos montes
ut conduceret Cirum, regem Medorum eius adversarium, in certas
valles dictorum montium; quo facto, regressa retro contra eum,
ibi ipsum vicit et occidit.  Item dicit quod transit dicta fraus
muros, ut patuit in fraude Sinonis circa muros Troye, fractos
occasione eius ficti equi -- de quo Virgilius in II+o~ plene
dicit --.  Item dicit quod transit arma, ut patuit per Menalippo
contra Tideum -- de quo Statius in VIII+o~ tangit et etiam iste
auctor infra, in capitulo ante penultimo in fine --.

	|19-24.~  Inde incidenter auctor tangit de natura
cuiusdam animalis similis vulpi quod vocatur biverus, conversans
in paludibus et maxime in alta Allemania, ubi sunt Teutunici
lurci, idest immundi, ut dicit textus.  Quod animal, dum vult
pasci, mictit caudam suam, factam ad modum unius lingue bovine,
in aquam, et totum aliud dorsum tenet in terram iuxta ripam et
extremitatem aque.  Quam caudam agitando facit guctas ex sua
pinguedine ad modum olei; ad quas tales guctas pisces venientes,
subito conversus dictus biverus capit.

	|52-57.~  Inde auctor interposito  dicit de loco et forma
pene animarum feneratorum, qui sunt illi, qui in tertia specie
vim faciunt Deo mediante natura et arte vitiata.  Modo quia tales
in hoc mundo sua pessima avaritia et cupiditate habendi hinc inde
accenduntur, ideo fingit auctor hic eos ita urere.  Ad quod ait
Iacobus in sua ^Epistola~ capitulo V+o~ loquens contra tales:
^Agite nunc, divites, plorate ululantes in miseriis vestris.
Divitie vestre putrefacte sunt,..., aurum et argentum vestrum
eruginavit, et erugo... manducabit carnes vestras sicut ignis.~
Ad quod sequens ait Ambrosius dicens: ^Mens avari, idest
feneratoris, cupiditate astricta semper aurum, semper argentum
videt, semper redditus cogitat, gratius aurum intuetur quam
solem.~ Ex quo hic auctor fingit allegorice ita tales in Inferno
habere et respicere suas bursas.  Quod quidem actendens Oratius
inquit: ^Prodocet, hec recinent iuvenes dictata senesque/ levo
suspensi loculos tabulamque lacertos...~

	|58-63.~  Fingendo ibi auctor quendam de Gianfiglazzis de
Florentia, quorum armature signum est quidam leo azurus in auro,
et quendam de Obriachis de dicta terra, quorum armature est
signum quidam anser albior burro, idest butiro, in rubeo.

	|64-73.~  Item Dominum Raynerium de Scrovignis de Padua,
quorum armature signum est quedam suis seu scrova azura cincta de
rubeo in albo, qui dicit de predictis Florentinis et de Domino
Vitaliano a Dente de dicta civitate Padue et de Domino Iohanne
Buiamonte de Biccis de Florentia, quorum armature signum est tres
yrci, ut patet in textu.

	|106-108.~  Inde comparat eius timorem auctor timori
Phetontis, filii Solis, qui, ut scribit Ovidius in II+o~, dum
quidam alius iuvenis, nomine Epaphus, semel diceret sibi quod non
esset filius Solis, de inductu Climene, nimphe eius matris,
adivit Solem sive Phebum et petiit ducere currum eius una die in
signum vere filiationis.  Quo breviter obtento et habito,
deviando per aerem tamquam minus instructus dictus Pheton ita
quod omnia super terra urebantur, ad querelam ipsius terre
Iuppiter suo fulmine ipsum Phetonem seu Phetontem precipitare
fecit in flumen Padi, tangens auctor hic quod per Pictagoricos
dicitur, scilicet quod illa albedo celi, quod dicitur galaxia,
evenerit propter tale incendium, de quo plene dicam infra, in
Paradiso in capitulo XIIII+o.~

	|109-111.~  Item etiam comparat auctor suum timorem
timori Ycari, filii Dedali, qui una cum dicto suo patre, quem
Minos rex insule Crete invictum ibi retinebat, factis sibi alis
fugiendo inde volarunt.  Sed quia dictus Ycarus nimis se regioni
calide aeris propinquavit, liquefacta cera que pennas alarum
suarum continebat, cecidit in mare, quod dicitur adhuc ab eo mare
Ycareum.  Unde Ovidius ^De tristibus~ de hoc tangens ait: ^Dum
petit infirmis nimium sublimia pennis/ Ycarus, ycareas nomine
fecit aquas.~  Et Virgilius in VI+o~ etiam circa hoc ait:
^Dedalus, ut fama est, fugiens Minoia regna,/ prepetibus pennis
ausus se credere celo,/ (...)/ Calchidicaque levis tandem super
extitit arce.~  Et subdit: ^Partem opere in tanto, sineret dolor,
Ycare, haberes./ Bis conatus erat casus effingere in auro,/ bis
patrie cecidere manus~ etc.  Nam ibi dictus Dedalus fecit templum
Apollini et in foribus eius hec omnia pinxit, excepto dictum
casum dicti sui filii, quem pingere nequivit dolore commotus.

	|133-136.~  Ultimo fingit se auctor cum Virgilio in fundo
illius rupis poni per dictum Gerionem, ut per se patet in textu.

