	|Proemio.~  Canto XXXIIII+o~ et ultimo de la prima
cantica de Dante Alichieri chiamata ^Inferno~, nel qual tracta de
Belczebu, principe de li demoni, et de traditori di loro signori
et narra come uscie de l'Inferno.

	Auctor facit duo in hoc capitulo: nam primo dicit de
quarta et ultima parte huius Cociti, que durat usque ibi: <Ma la
nocte resurge, et oramay>; secundo tractat de centro terre et
abyssi, et hec usque in finem.

	|7-15.~  Dicit enim primo quomodo devenit ad dictam
ultimam partem Cociti et quomodo ibi vidit animas illorum
proditorum, qui prodiderunt suos dominos et benefactores, totas
coopertas in dicta glacie et in centro terre, quasi ut turris
magna in qua vela molendini volvuntur a vento.  Quo respectu ait
Psalmista de eo: ^Exultavit ut gigas ad currendam viam suam;/ a
summo celo egressio eius.~

	|16-21.~  Et quia sicut pulcrior creatura fuit omnibus
aliis in celo, ita nunc auctor nititur eum fingere turpiorem in
Inferno; quod fuerit pulcrior, audi Gregorium in ^Moralibus~
dicentem: ^Principium viarum Dei Behemot dicitur, quia nimirum
cum cuncta creans ageret, hunc primum condidit, quem reliquis
angelis eminentiorem fecit. Interpretatur enim Behemot animal,
quia dyabolus propter superbiam a celesti beatitudine tanquam
immundum animal factus est alienus~, dicit ibi Glosa.  Ad idem
ait Ezechiel propheta in capitulo XXVIII+o~ dicens: ^Tu
signaculum similitudinis, plenus sapientia, et perfectus decore;/
in delitiis paradisi fuisti Lucifer.~  Item idem alibi: ^Lucifer
cunctis Angelorum agminibus prefuit et eorum comparatione
clarior, sed contra conditorem suum superbiens lucem et
claritatem perdidit et formam deformem et obscuram acquisivit.~
Item quod sit in isto infimo loco et stagno abyssi testatur
Iohannes ^Apocalypsis~ XII+o~ dicens: ^Proiectus est de celo ille
magnus serpens antiquus, qui vocatur Dyabolus et Sathanas, in
terram.~  Et in capitulo XX+o~ ait: ^Et vidi angelum descendentem
de celo, habentem clavem abyssi et catenam magnam in manu (...)
et ligavit Sathanam et misit eum in abissum, in stagnum ignis et
sulphuris.~  Et Ysaia XIIII+o~: ^Quomodo cecidisti de celo
Lucifer... et in infernum deduceris in profundum?~

	|28-38.~  Quem Luciferum poete vocant Ditem, ut dicit hic
auctor.  Fingendo eum habere unicum caput cum tribus faciebus, ut
dicit textus, ut includat anagogice ut quemadmodum Deus, ut
summum bonum, in trinitate personarum et in unitate substantie
consistit, scilicet in potentia ut Pater, in sapientia ut Filius,
in amore ut Spiritus sanctus, ita, ut summum malum, iste Sathanas
per oppositum consistat in impotentia, in ignorantia et odio: que
tria per istis dictis faciebus eius accipiuntur.

	|45-54.~  Item fingit auctor dictum Luciferum cum sex
alis nigris, ut sunt ille quas habet vespertilio.  Nam, cum
creatus fuerit a Deo cum sex alis sicut alii Seraphini -- unde
Ysaia ait in capitulo VI+o~: ^Vidi Dominum sedentem super solium/
et Seraphim stabant super illud: sex ale uni, et VI ale alteri~
etc. -- merito debet censeri esse taliter transformatus.  Quarum
alarum ventus, congelans dictum Cocitum, allegorice significat
motum dyabolicum, extinguentem cum suo odibili frigore in
hominibus ita calorem caritativum adeo quod ad perfidiam prodendi
deveniunt.

	 61-67.~  Dicendo de Iuda Scharioto et de Bruto et
Cassio, proditoribus Cesaris, ut in textu patet.  Et hoc pro
prima dicta parte.

	|70-84.~  Ad secundam veniendo, dicit auctor quomodo cum
Virgilio descendit ad centrum terre, idest ad illud punctum, quod
est in medio globi terre et ad quod omnia gravia undique
equalibus lineis tendunt -- unde ait Papia dicens: ^Greci centrum
dicunt in cuius medio cuncta verguntur in punctum.~  Et Ugutio:
^Centrum est punctum in medio circuli vel alterius rei, a quo
equaliter distat quelibet pars circumferentie~ -- adeo quod
impossibile esset quod aliquod grave, puta lapis, si tota terra
perforata foret, cadens per illum foramen, posset cadere nisi
usque ad dictum medium ubi esset centrum, cum ultra illud punctum
opporteret illum ascendere, quod esset contra naturam lapidis.
Et hoc vult nunc auctor demonstrare, cum dicit Virgilium ibi se
ita involuisse et ascendisse subito, ut dicit textus, et dictum
Luciferum ibi se vidisse etiam ita conversus in medio.  Nam sicut
centrum dicti lapidis in centrum caret se, in centrum dicte
universe terre ita et centrum dicti Luciferi.  Nam terra est in
medio celorum et sic centrum terre est in infimiori loco qui sit
in mundo et ita usque ad illud naturaliter descenditur et, cum ab
ipso disceditur, ascenditur.

	|85-120.~  Sic etiam expedit quod media persona dicti
Luciferi, scilicet ab umbelico supra, sit, ut fingit auctor hic,
in illa parte Inferni que respicit emisperium universale sub quo
sumus, in cuius medio, idest sub cuius meridiano circulo, est
sita civitas Ierusalem, ubi Christus, qui natus est et vixit sine
peccato, consuntus idest passus est, ut dicit hic textus; et
altera media persona Luciferi sit in alia parte Inferni que
respicit aliud universale emisperium, sub quo in medio fingit
iste autor montem Purgatorii esse; et sic, cum est sero sub uno
dictorum emisperiorum, est mane sub alio, ut etiam tangit hic
auctor.

	|121.~  Item fingit auctor istum Luciferum ab alio
emisperio, idest ab illa alia parte celi et mundi, cecidisse in
abyssum, et terram, que erat ubi est nunc concavitas Inferni,
propter eius timorem retraxisse se et fecisse sub hoc dicto
nostro emisperio magnam siccam, idest hanc nostram terram remotam
a mari et inoccupatam, que dicitur esse decima pars totius globi
terre, cuius decime partis quarta pars solummodo habitabili est.
Et hoc est quod tangit hic auctor de magna sicca.

	|127-132.~  Item dicit quod etiam forsan illa pars terre
sive mons Purgatorii, que est sub dicto alio emisperio, secundum
fictionem huius auctoris, fuit que etiam retraxit se propter
eundem timorem Luciferi de ista minori parte Inferni, quam dicit
auctor esse remotam a Belzabut, idest a dicto Satanas, et in
parva spera, idest in parvo circuitu, et oppositam Iudecche idest
illi parti in qua Iuda devoratur ab ipso Lucifero.  Quam partem
Inferni fingit auctor obscuram et cum rivo quodam.  De quo forsan
et de dictis partibus terre, remotis ab Inferno ob timorem et
orrorem dicti Luciferi ac facientibus sibi velum de mari, ut
dicitur hic in textu, sensit Ysaia dum ait capitulo VIIII+o~:
^Primo tempore alleviata est Terra Zabulon et Terra Neptalim:/ et
novissimo gravata est via maris.~  Et Iohannes ^Apocalypsis~
XII+o~, dum dicit: ^Ve terre et mari, quia descendit dyabolus ad
vos...  Et aperuit terra os suum et absorbuit flumen, quod misit
draco de ore suo.~  Et idem ipse Ysaia adhuc ait in XIII+o~
capitulo: ^Numquid iste est vir, qui conturbavit terram,/ qui
concussit regna,/ qui posuit orbem desertum,/ (...)/ et vinctis
eius non aperuit carcerem?.~  Et Statius in VIII+o~, de hoc etiam
tangens, sic ait: ^Elisii, et si quos procul inferiore baratro/
altera nox aliisque gravat plaga ceca tenebris./  Tunc regemunt
pigrique lacus vasteque paludes,/ umbrifereque fremit sulcator
pallidus unda/ dixiluisse novo penitus telluris yatu.~  Nec non
Seneca ^De naturalibus questionibus~ etiam circa hoc inquit:
^Sunt sub terra nobis minus nota iura nature sed non minus
certa...  Sunt illic specus vasti, sunt ingentes recessus ac
spatia suspensis hinc inde montibus laxa; et abrupti infiniti
yatus,... -- et spiritu hec plena sunt... -- et stagna obsessa
tenebris et locis amplis.~

	|136-138.~  Quibus auctoritatibus proprie locutus auctor
de utroque tali loco infernalis est, ut dicit; quibus sic
peractis et visis, ipse auctor, ut dicit, de ipso infernali loco
tenebroso exivit ad astra.

QUI FINISCE LA PRIMA PARTE DELLA ^COMMEDIA~ DI DANTE ALICHIERI DI
FIRENCZE CHIAMATA ^INFERNO.~  DEO GRATIAS.

