	|Proemio.~  Canto VII+o~ del quarto cerchio de Inferno et
alquanto del quinto.  Qui pone la pena del peccato de l'avaricia
et del vicio de la prodegalytate.  Et del demonio Pluto et che @e
fortuna.

	Auctor in hoc VII+o~ capitulo tria facit.  Primo namque
tractat de tertia qualitate incontinentie, scilicet de peccato et
vitio avaritie et prodigalitatis et de earum pena; secundo
incidenter tractat de fortuna; tertio et ultimo incipit tractare
de materia octavi capituli.

	|1-3.~  Ad primum sic igitur veniamus.  Auctor,
tractaturus de dicto peccato prodigalitatis et avaritie et de
dampnatis in ipsis peccatis, fingit se reperire hunc Plutonem
demonem, qui habet preesse in hoc mundo tali vitio avaritie, quem
Evangelica scriptura vocat mamonam dicendo: ^Nolite vobis facere
thesauros de mamona iniquitatis~, et dicentem, videndo auctorem
ibi vivum, amirative: <Pape Sat@an, pape Sat@an aleppe!>, quasi
dicat: ^O Satan, princeps Inferni, quid est hoc videre?~  Nam
Pape dicitur interiectio admirantis; Alep dicitur prima lictera
Grecorum alphabeto.  Unde sicut dicta lictera principalior est
ibi inter alias, ita dictus Sathan principalior est ibi inter
alios demones.

	|10-12.~  Tangendo de Michele archangelo id quod ita de
ipso scribitur ^Apocalypsis~ capitulo XII+o~: ^Et factum est
prelium magnum in celo, Michel et angeli eius preliabantur cum
dracone: et draco pugnabat et angeli eius; et non valuerunt, nec
locus eorum inventus est amplius in celo.  Et proiectus est...,
et angeli eius in profundum terre.~  Et hoc est quod dicit hic
textus de superbo stupro.  Nam dicitur sive interpretatur stupro
societas sive consortium turpe.

	|19-21.~  Inde auctor apostrophat ad iustitiam Dei
inferentem tot penas etc.  Ex quo ammirative subdit cur nostra
culpa ita nos stipat, idest cur ita facit nos abortire in secunda
etate sontes et culpabiliter in malo quod concepimus in prima
virtualiter in bono, ut scripsi supra, in capitulo primo in
principio, quasi alludat hiis que contingunt mulieribus
pregnantibus sua culpa se stipantes, idest se disperdentes et
fetum abortivum facientes.

	|22-34.~  Inde procedit ad dicendum quomodo animas
avarorum et prodigorum vidit ibi puniri percutiendo ita se ut
faciunt unde fari Messine in Siciliam iuxta Sillam et Caribdim,
que sunt duo latera dicti brachii maris.  De quibus ait Virgilius
in tertio: ^Hesperium Siculo latus abscidit, arvaque et urbes/
littore deductas angusto interluit extu./  Dextrum Sila latus,
levum implacata Cariddis/ (...)/ erigit alternos et sidera
verberat unda.~  Nam franguntur ibi undationes maris et non alibi
in oppositum congredientes volvendo saxa, ut dicit textus.  Et
quia omne vitium principale et singulare suam habet virtutem
singularem oppositam sibi, ut ecce vitium gule habet virtutem
temperantie oppositam, vitium carnis castitatem, vitium superbie
humilitatem, et sic de singulis; tamen vitium avaritie et vitium
prodigalitatis unicam communem et singularem eandem ambo virtutem
habent oppositam, scilicet liberalitatem, merito coniunctim hic
fingitur puniri avari et prodigi, ac etiam infra in Purgatorio,
in capitulo XVIIII+o~ et XX+o.~  Est enim liberalitas virtus per
quam quis expendit secundum substantiam et in que opportet, ut
ait Phylosophus in IIII+o Ethicorum~, et sic ab ea virtute, ut
a medio, recedit prodigus expendendo ultra eius substantiam et
avarus non expendendo in eo quod debet secundum substantiam eius.
Et totum hoc vult auctor allegorice hic tangere, dum fingit hos
spiritus recedere ab eodem medio diversa via, volvendo dicta
saxa, improperantes sibi ad invicem cur teneant et cur proiciant
in aqua.  Pro revolutione saxorum etiam allegorice tangit auctor
laboriosam vitam quam gerunt avari in hoc mundo in acquirendo,
cumulando et retinendo.  De quibus dicitur in ^Ecclesiastes~:
^Cuncti dies sui laboribus et ruinis pleni sunt.~  Ad idem
Oratius sic etiam in ^Sermonibus~ ait: ^Exiguum censum turpemque
repulsam,/ quanto divites animi capitis dolores:/ impinger
extremos curris mercator ad Yndos,/ per mare pauperiem fugiens,
per saxa, per ignes.~  Et forte sub eadem allegoria ait Virgilius
in VI+o~ de talibus sic: ^Saxum ingens volvunt alii, radiisque
rotarum~ etc.  Et de Sisipheo ut de avaro etiam ait Ovidius in
IIII+o~: ^Aut petis aut urges rediturum, Sisiphe, saxum.~  Et
Seneca in tragedia sua: ^Cervice saxum grande sisiphea sedet.~

	|36-48.~  Et ut tangat auctor quod ait Ieronimus,
scribens ad quendam eius levitam dicens: ^Duo sunt genera
Christianorum.  Unum institutum contemplationi et orationi, ut
sunt clerici, qui sunt reges, idest se et alios in virtute
regentes, et ideo in Deo regnum habent, et hoc designat corona
tonsure capillorum eorum.  Rasio vero superficiei, que clerica
dicitur, designat in eis depositionem temporalium bonorum -- ut
tangit hic textus --.  Nam victu et vestitu contenti esse debent
et de aliis non curare dicti clerici. -- Unde Bernardus super
illo verbo ^Ysaie~ XXVI+o~: ^In terra sanctorum iniqua egesserunt
et non viderunt gloriam Domini~ ait: ^Timeant clerici et ministri
Ecclesiarum qui in terris, quas possident, tam iniqua gerunt, qui
stipendiis, que sufficere debent eis, minime sunt contenti~ --
Aliud genus est laicorum quibus licet temporalia possidere, sed
non nisi ad usum.  Nichil enim miserius quam propter nummum Deum
contempnere~, dicit hic quomodo avaritia suum superfluum exercet
in ipsis clericis magis quam in laycis.  Et hoc quantum ad primam
partem.

	|61-81.~  Modo ad secundam partem veniamus, in qua auctor
inducit Virgilium ad dicendum quid sit fortuna et quod sit eius
officium.  Et quia, volendo clarius hoc dicere, oportuit eum
premictere aliqua de existentia fati, in eo quod dicit Deum
fecisse celos et dedisse eis singulas intelligentias angelicas
sive motores conducentes eos et eorum influentias distribuentes
et equaliter eorum lucem secundum uniformem eorum regulam -- ex
quo Aristotiles et Plato dixerunt corpora celestia animata et
idem dixit Origenes; Damascenus dicit et inanimata; Augustinus
vero ^Super Genesi~ capitulo II+o~ et in libro ^Enchiridion~ hoc
reliquit in dubio, dicens corpora celestia moveri saltim ab
intellectu separato; unde Psalmista: ^Verbo Domini celi firmati
sunt:/ et spiritu oris eius omnis virtus eorum~; et ^Sapientie~
XIIII+o~ dicitur: ^Tu autem, Pater, gubernas omnia providentia~;
et Thomas in ^Prima Parte~: ^Quantum ad rationem gubernationis
pertinet, Deus immediate omnia gubernat: quantum autem pertinet
ad executionem gubernationis, Deus gubernat quedam mediantibus
aliis~; inde in capitulo II+o~ in 2+o Monarchie~ etc.  --
queramus ergo primo quid sit fatum.  Et, licet Gregorius in
^Omelia epyphanie~ dicat: ^Absit a fidelium cordibus ut fatum
aliquid esse dicatur~, tamen Augustinus in V+o De civitate Dei~
illud asserens fore dicit: ^Fatum intelligamus a fando dictum, id
est a loquendo~, ut ea fato fieri dicantur que ab aliquo
determinante sunt ante prelocuta.  Et Boetius in quarto
^Consolationis~ dicens: ^Fatum est inherens rebus mobilibus
dispositio, per quam Providentia suis nectit ordinibus.~  Thomas
de Aquino in ^Prima Parte~ questione centesima XVI+a~, de hoc
plene tractans, inter alia dicit quod ^divina providentia per
causas medias suos effectus exequitur.  Potest igitur ipsa
ordinatio effectum dupliciter considerari.  Uno modo, secundum
quod est in ipso Deo: et sic ipsa ordinatio effectuum vocatur
providentia -- que immobilis est non quidem absolute necessitatis
seu conditionate.  Unde ait idem Boetius: 'Que tamen aliquid
Providentie immobilis proficiscatur exordiis, ipsamque
immutabilem esse necesse est'. -- Secundo modo potest considerari
predicta ordinatio in quantum est in mediis causis ab ipso Deo
ordinatis ad aliquos effectus producendos et tunc habet rationem
fati.  Unde idem Boetius in dicto quarto libro ^Consolationis:
'Sive famulantibus quibusdam Providentie divine spiritibus fatum
exercetur; seu anima, seu tota inserviente natura, sive
celestibus siderum motibus, sive angelica virtute, seu demonum
varia solertia, seu aliquibus eorum, seu omnibus, fatalis
dispositio texitur'.  Et sic fatum est in ipsis causis creatis,
in quantum sunt ordinate a Deo ad producendos effectus.~  Et ideo
dicit ibi Thomas quod ^Dei voluntas vel potestas fatum vocari
potest causaliter.  Essentialiter vero fatum est dispositio ipsa
sive series, idest ordo, dictarum secundarum causarum, licet hoc
nomine sancti Doctores uti recusaverint, propter illos qui ad vim
positionis siderum hoc nomen retorquebant.  Unde Augustinus in
preallegato V+o~ libro: 'Si propterea quisque res humanas fato
tribuit, quia ipsam voluntatem vel potestatem fati nomine
appellat, sententiam teneat, linguam corrigat'.~  Et sic errant.
Dicit ibi Thomas: ^Quidam omnia fortuita et casualia que in istis
inferioribus accidunt, sive in rebus naturalibus sive humanis,
reducere volunt in superiorem causam, idest corpora celestia.
Secundum quos, fatum nichil aliud est quam dispositio siderum in
qua quisque conceptus vel natus dicitur.~  Et hoc fuit quod movit
Gregorium ad dicendum quod fatum nichil erat.  Nam, ut ait idem
Thomas, ^quamvis ex impressione corporum supercelestium fiant
alique inclinationes in natura corporali, voluntas tamen nostra
non ex necessitate sequitur has inclinationes.  Et ideo nichil
prohibet per voluntariam electionem impediri effectum celestium
corporum, non solum in ipso homine, sed etiam in aliis rebus ad
quas operatio hominis se extendit.~  Inde hiis premissis subdit
auctor in persona Virgilii quod eodem modo Deus preposuit quandam
aliam intelligentiam, ultra predictas celestes, splendoribus
mundanis, idest bonis commutativis nostris, quam fortunam
vocamus, quam Phylosophus etiam in II+o Physicorum~ ita videtur
diffinire dicens: ^Fortuna est causa secundum accidens~; et hiis
que secundum propositum eorumque propter hoc sunt.  Unde circa
idem et intellectus et fortuna est: propositum enim non sine
intellectu est.  Et circa quod Thomas eadem questione sic ait:
^Dicendum est quod in rebus inferioribus videntur quedam a
fortuna vel a casu provenire. -- Qui casus quomodo a fortuna
differat dixi infra, in capitulo XV+o~ -- Nam contingit quandoque
quod aliquid, ad inferiores causas relatum, est fortuitum vel
casuale, et relatum ad aliquam superiorem causam invenitur esse
per se intentum.  Sicut si duo servi alicuius domini micterentur
ab eo ad eundem locum, uno de altero ignorante; concursus duorum
dictorum servorum, si ad ipsos servos referatur, casualis est,
quia accidit preter intentionem utriusque; si vero referatur ad
dominum, qui hoc preordinavit, non est casuale, sed per se
intentum.~  Ad quod ait Phylosophus in libro ^De bona fortuna~:
^Absque enim exterioribus bonis, quorum fortuna est domina, non
contingit esse felicem.~  Et Augustinus in libro ^De fortuna~
ait: ^Nos enim eas causas, que dicuntur fortuite, unde foruna
nomen accipit, non esse nullas dicimus, sed latentes; easque
tribuimus vel Dei veri, vel quorunlibet spirituum voluntati.~  Et
Boetius in fine primi in persona phylosophie ait: ^Quoniam vero
quibus gubernaculis mundus regatur, oblitus es, has fortunarum
vices, extimas sine rectore fluitare.~  Et in tertio: ^Rerum
omnium orbem divina Providentia rotat.~  Et in V+o~: ^Sic, que
premissis fluitare videntur habenis,/ fors patitur frenos,
ipsaque lege meat.~ Et hoc confirmare videtur Psalmista dicens:
^Domini enim sunt cardines terre,/ et posuit super eos orbem~,
idest dictam fortunam rotantem.  Et ideo concludit ibi Thomas:
^Quod ea per accidens hic aguntur, sive in rebus humanis sive in
rebus naturalibus, reducuntur in aliquam causam preordinantem,
que est ipsa providentia divina.~

	|82-87.~  Secundario dicamus quid sit officium ipsius
fortune.  Et dicit hic auctor quod est permutare opes et divitias
de gente in gentem in hoc mundo ultra defensiones humanorum
sensuum.  Et cum nostrum scire, ut subdit infra, non valeat
contra eam, dicunt aliqui quod hec fortuna est quidam effectus
particularis ignotus scientie nostre humane, cum de
particularibus non scit scientia, ut ait Phylosophus in
^Posterioribus~, et causatus a costellatione.  Et ita reducando
eam ad sua principia fortuna est natura; sed quantum ad nostrum
scire, est fortuna, idest ventura, preter propositum nostrum.
Nam liberum arbitirum non est nisi ubi voluntas nostra et
intellectus potest eligere, et electio non potest fieri nisi in
hiis rebus que sciuntur; sed fortuna est ignota, ut dictum est,
ergo etc.  Unde Virgilius: ^Nescia mens hominum fati sortisque
fortune....~  Et Apuleius ad hoc etiam inquit: ^Nec consilio
prudenti vel remedio sagaci divine providentie fatalis dispositio
subverti potest.~  Ad quod facit oppinio illorum, de quibus sic
ait Phylosophus in II+o Physicorum~: ^Sunt quidam quibus
videtur esse causa fortuna, immanifesta autem humano intellectui,
tanquam divino quoddam ens.~ Vel dic auctor iste hic ut Oratius
in ^Odis~: ^Fortuna sevo leta negotio/ ludum insolentem ludere
pertinax/ transmutat incertos honores,/ nunc mihi nunc alii
benigna./  Laudo manentem: si celere quatit/ pennas, resigno que
dedit et mea/ virtute me involvo...~, hoc dicit loquendo de
illis, qui se implicant mundanis acquisitionibus bonorum et rerum
temporalium et sic summictunt se iudicio ipsius fortune, ut dicit
hic textus, cuius est rotam volubili orbe versare et infima
summis, summaque infimis commutare, ut ait Boetius in secundo.
Et subdit ibi: ^Si ventis vela commicteres, non quo voluntas
peteret, sed quo flatus impellerent, promovereris.~  Nam alii,
qui se non implicant talibus, securi sunt a fortuna.  Unde idem
Boetius in IIII+o~ ait: ^Qui longius a prima mente discedit,
maioribus fati nexibus implicatur, ut tanto aliquid fato liberum
est, quantum rerum cardinem vicinius petit.  Sed si superne menti
heserit firmitati, motu carens, fati quoque superegreditur
necessitatem.~  Nam in nostra situ et manu, qualem fortunam
habere volumus, ut in IIII+o~ idem Boetius ait.  Et Iuvenalis:
^Nullum numen abest, si sit prudentia; sed te/ nos facimus,
Fortuna, deam celoque locamus.~  Et hoc etiam tangit auctor hic,
dum dicit quod ipsa fortuna regit suum regnum ut alii dii regunt
sua, idest alii motores celorum.  Ad hoc Psalmista: ^Ego dixi:
Dii estis....~  Sicut abusive dicitur rex qui habet regere in sua
voluntate.  Nam amici Dei in futuro erunt dii propter unionem
voluntatum cum Deo.

	|88-90.~  Inde dicit auctor quomodo dicta fortuna non
habet treguam et quomodo necessitas facit eam velocem, ita cito
succedit qui eius vices occupat.  Unde Claudianus ad hoc inquit:
^Summa rote, dum Cresus erat, tenet infima Codrus,/ Iuliu
ascendit: descendit Magnus ad infra.  Silla iacet: surgit Marius:
sed cardine verso/ Silla rediit: premitur Marius: sic cuncta
vicissim~ etc.  Et Seneca in tragediis suis: ^Prohibet Cloto/
stare fortunam, rotat omne fatum/ (...)/ res deus nostras celeri
citatas/ turbine versat.~ Unde Gualfredus in ^Poetria~: ^Quod
magis optatur, magis effluit.  Omnia lapsum/ spondent et citius
sunt prospera prompta ruine./ Insidias ponit semper sors aspera
blande/ anticipatque fugam melior fortuna repente.~  Et subdit:
^Hoc unum prescire potes quia nulla potestas/ esse morosa potest,
quia res fortuna secundas/ imperat esse breves.  Si vis exempla,
priores/ respice fortunas.  Emarcuit illa priorum/ florida
prosperitas: Minos subvertit Athenas,/ Ylion Atrides, magne
Cartaginis arces/ Scipio, sed Romam multi.  Fuit alea fati/
tempore versa brevi.  Brevis est distantia leti/ homines et
mesti; nox est vicina diei.~  Et Lucanus: ^Sive nichil positum
est, sed sors incerta vagatur,/ fertque refertque vices, et habet
mortalia casus.~  Et Boetius in II+o~ in persona fortune: ^Hunc
continuum ludum ludimus.  Rotam volubili orbe versamus, infima
sumis, summaque infimis mutare gaudemus.~

	|91-96.~  Ultimo dicit quomodo dicta fortuna cruciatur ab
illis qui deberent eam laudare, scilicet ab illis qui olim
fuerunt fortunati, licet modo non sint.  Unde phylosophie, in
persona fortune, dicit Boetio exuli: ^Habes gratiam, velut usus
alienis: non habes ius querele, tamquam tua prorsus perdideris.~
Et Seneca ^De consolatione ad matrem~ inquit: ^Illis fortuna
gravis est, quibus repentina est:...  Neminem adversa fortuna
comminuit, nisi quem secunda decepit.~  Et Phylosophus in IIII+o~
^Ethicorum~: ^Emissivum autem et non honorantem propter ipsas
divitias, sed gratia dationis.  Propter quod accusant fortunam,
quoniam maxime digni non ditantur.~  Et Valerius ^De varietate
casuum~ ad hoc ait: ^Caius Cesar, privatus Asyam petens, a
marictimis predonibus captus quinquaginta talenti se redemit.
Parva igitur summa clarissimum mundi s dus rependi fortuna
voluit.  Quid est ergo quod amplius de ea queramur, si nec
consortibus divinitatis sue parcit?.~  Et vide cum premissis
etiam que scripsi infra, in Purgatorio in capitulo XVI+o.~  Et
hoc quantum ad dictam secundam partem.

	|100-123.~  Ad tertiam et ultima partem veniendo, auctor
incipit in ea tractare de quinto circulo Inferni et de pena
animarum dampnatorum existentium in eo, scilicet iracundorum,
accidiosorum,, invidosium, et superborum, sub quibus
comprehenduntur alie quatuor species incontinentie.  Et, ut
clarius pateat quod auctor confuse hic posuit, est advertendum et
premictendum, ad notitiam istorum et eorum que in sequenti
capitulo dicuntur, quod omissa licterali expositione, que per se
satis patet, auctor allegorice hanc paludem Stigeam, que
'tristitiam' interpretatur, accipit pro statu illorum, qui in hoc
mundo in vitio accidie, ire, invidie et superbie diversimode
tristantur amore inordinate contra proximum, ut scribit ipse
auctor infra, in Purgatorio capitulo XVI+o.~ Et sic merito ab
eodem fonte, idest ab eodem principio diversimode causante hoc,
fingit auctor dictam Stigem fieri cum suis duabus partibus.  De
qua sic ait Macrobius: ^Stigem quicquid intra se humanos animos
in gurgitem mergit odiorum.  Ipsam quoque penarum descriptionem
de ipso uso conversationis humane sumptam....~  In quarum prima
fingit auctor puniri iracundos ita laniantes se -- ad hoc
^Proverbiorum capitulo XV+o~ dicitur: ^Vir iracundus suscitat
rixas~ -- more canis alios mordendo et sub eis limo submersos
accidiosos.  In II+a~ parte fingit puniri superbos et sub eis
invidos absconsos.  Et hoc ex eo quod hec duo vitia, accidia et
invidia, latentia in nobis sunt.  De quo predicto fonte tangit
etiam Virgilius dicens: ^Adiuro Stigii caput implacabile fontis.~
Et inde ira capitulo VIII+o~ de Inferno.

