	|Proemio.~  Canto XVIII+o~ dove scrive chom'@e facto il
logo decto Malebolge.  Et tracta di ruffiani, inganatori, et
lusingieri; et specialmente in persona di mise Vinedico
Caczanemice di Bulogna et de Iasone Greco et d'Alexo Interminelli
et di llor pene.

	Hoc capitulum tres habet principales partes.  In prima
auctor exorditur ad materiam istius octavi circuli, de quo statim
dicam.  In secunda, que incipit ibi: <A la man destra vidi nova
pi@eta>, incipit tractare et tractat de prima bulgia et eius
pena.  In tertia et ultima, que incipit ibi.  <Indi venimmo ove
lo stretto calle>, tractat de secunda bulgia et de eius pena.  Et
hoc usque ad finem.

	|1-19.~  Ad primam sic igitur veniamus, prout auctor in
persona Virgilii supra, in XI+o~ capitulo, dicit: ^Hec secunda
pars principalis Inferni, que est intra civitatem Ditis, in tres
circulos principaliter partitur.~  In primo quorum, subdiviso in
tres partes, fingit puniri violentos, de quibus modo proxime
dicitur vel diximus.  In hoc secundo fingit puniri illos
fraudolosos, qui, sine spirituali aliqua fide habita, fraudem
commictunt rumpendo solummodo illud vinculum, quod inducit natura
inter nos homines quodam ligamine naturalis cognationis.  De quo
ita scribitur in iure: ^Cum inter nos cognationem quandam natura
constituit, consequens est homines homini insidiari nephas esse.~
Et quia talis species fraudis decem modis commictitur, ideo
auctor fingit talem in Inferno puniri per X bulgias, idest
foveas, tortuosas -- nam bulgia idem est quod saccus tortuosus,
secundum Ugutionem -- et ecce locus malarum bulgiarum, de quo
nunc tractabit hic auctor.  In tertio et ultimo circulo, qui est
intra hunc puteum de quo hic tangitur, fingit puniri proditores,
qui sunt illi alii depredatores qui nedum rumpunt dictum vinculum
naturale, sed etiam fidem specialem quam dederunt aliis vel
receperunt, ut infra suo loco et tempore videbis.  Et hoc quantum
ad premissum exordium.

	|22-36.~  Veniamus modo secundam partem, idest ad
tractandum seu ad tractatum presentis prime bulgie, in qua fingit
auctor puniri lenones sic a verberibus istorum demonum percussos.
In quibus demonibus allegorice denotat auctor dyabolicus motus
impellentes tales lenones in hoc, ad decurrendum per contratas et
civitates ad decipiendum feminas, et non reperiuntur in mundo
nisi in Ytalia lenocinio, fallacibus promissionibus et
adulatione, iuxta illud: ^Petram voluit homo nedum, sed cor
mulieris.~  Ad quod facit quod scribit Imperator in iure, in
titulo ^De lenonibus~, ita dicens: ^Cognovimus quosdam circuire
provincias et loca plurima et iuvenculas miserandas decipere
promictentes vestimenta, et his venari eas.~

	|48-63.~  Et ecce cur auctor fingat ita eos hic percussos
currere et divisim in oppositum sibi, ut denotat duas esse
species horum hominum ita decipientium mulieres et inducentium
eas ad peccandum luxuriose carnaliter.  Nam quidam sunt qui de
hoc agunt non pro se, sed pro aliqua alia tertia persona, ut
fecit iste Dominus Veneticus Caccianimicis de Bononia, de quo hic
in textu dicitur, qui lenocinavit Marchioni Azzoni de Este, tunc
dominatori Ferrarie, hanc Dominam Ghisolam Bellam, uxorem
cuiusdam civis Bononie nomine Nicolai Sclarelli.  Aliqui dicunt
quod dicta Domina Ghisola soror fuit dicti Domini Venetici.  Et
isti proprie dicuntur lenones, qui spe alicuius premii hoc agunt.
De quibus dicitur ^Io,el~ tertio ibi: ^Puellam vendiderunt pro
vino ut biberent.~  Et in ^Ecclesiastico~ XXVIII+o~ capitulo
dicitur: ^Lingua tertia mulieres fortes eiecit/ et privavit illas
laboribus suis.~  Et subditur ibi quod est peior ignis suasio
talium lenonum quam infernalis: nam infernalis ignis non urit
nisi illos, qui sibi adducuntur et qui hoc meruerunt, sed lingua
tertia iniustissime exsurit igne peccati illos, qui sibi nichil
nocuerint.  Unde Terentium in ^Adelphis~ ait: ^Leno sum, fateor,
communis pernicies, adolescentum....~  Et in ^Eunuco~ inquit: ^Id
vero est quod ego mihi puto palmarium,/ me reperisse, quo modo
adolescentulus/ meretricum ingenia et mores posset noscere,....~

	|79-81.~  Quidam vero alii deceptores mulierum sunt qui
non tertia lingua, sed secunda fallunt feminas, hoc est quod non
pro alio sed pro se ipsis talia faciunt, incendendo mulieres
actibus et verbis, promictendo multa et pauca actenendo.  De
quibus ^Iob~ XLI+o~ capitulo ait: ^Alitus eius prunas ardere
facit.~  Et ^Ysaie~ LIV+o~ capitulo: ^Ego creavi fabrum
sufflantem in ignem prunas.~

	|86-96.~  In quo valde deliquit iste Iason, filius olim
regis Exonis de Grecia, de quo hic in textu dicitur.  Qui, mortuo
dicto eius patre, Pellias succedente in regno patruo ipsius
Iasonis et de dicti patrui eius inductu, ne sua probitate
crescendo ipse Iason regnum sibi auferatur vel auferret, paravit
se cum prima navi ad eundum ad terram Colchi, ubi regnabat quidam
rex nomine Oethes et qui ibi aureum vellus habebat custoditum a
quodam Drachone, a quo infiniti probi alii viri iam mortui
fuerant videntes illud sibi auferre.  Et breviter dictus Iason,
una cum Hercule, Telamone, Castore, Polluce, Peleo, Nestore et
quam pluribus aliis egregis iuvenibus Grecie, tale iter et
navigationem inchoavit et procedendo applicuit insule Lenni, in
qua regina Ysiphilis, filia regis Thoantis, regnabat cum
mulieribus solummodo sine viris aliquibus.  Nam semel, ystorice
recitando, dum dictus Thoas esset in Tracia in exercitu cum
hominibus dicte eius insule, omnibus Diis sacrificabat preterquam
Veneri.  Que ex hoc irata fecit quod, dum repatriaret dictus
Thoas cum dicta sua gente, invenerunt omnes suas mulieres ita
infectas quodam fetore quod eas omnes viri predicti spreverunt
nec eas tangere vel videre volebant.  Propter quod dicte femine
dicte insule, coniurate secrete, ordinaverunt omnes masculos
indifferenter occidere una nocte per totam dictam insulam.  Et
ita factum est, salvo quod dicta Ysiphile dictum Thoantem eius
patruum, occulte evadere et fugere fecit de dicta insula, mota
filiali pietate, et sic in hoc decepit alias feminas ibi, ut
dicit auctor, ad Schium insulam.  Quo Iasone viso, dicta Ysiphile
philocapta est de ipso tam propter eius pulcritudinem quam
propter verba eius blanda.  Et facta promissione de ducendo eam
in Greciam in reditu suo per ipsum Iasonem ut eius uxorem, cum ea
iacuit.  Et ex eo facta est pregnans de duobus gemellis, uno
nomine Thoante et alio Euneo.  De quibus ait Ovidius, in persona
dicte Ysiphile scribentis dicto Iasoni in sua ^Epistola~, iam
decepte ita per ipsum Iasonem, sic: ^Si queris, cui sint similes,
cognosceris illis:/ fallere non norunt; cetera patris habent.~
Nam nunquam postea ad Ysiphilem ipsam redivit ipse Iason.
Secundo decepta est ab ipso Iasone Medea, filia dictis regis
Oethis.  Nam accepta ea in uxorem, ex eo quod docuit eum occidere
dictum Drachonem et inde, arando et seminando eius dentes,
homines nati sunt ex eis, quibus etiam ab eo victis et occisis,
optinuit et habuit dictum vellus aureum, et ducta dicta Medea per
eum usque ad terram Corinthii, revertendo in Greciam, ibi iterum
philocaptus est de Creusa, filia regis Creontis, dictus Iason.
Qua tertio in uxorem accepta, ibi dimisit dictam Medeam de se
pregnantem de duobus etiam aliis gemellis, quos ipsa Medea postea
occidit in conspectu populi propter odium Iasonis.  De quo in sua
^Poetria~ Oratius ait: ^Ne pueros coram populo Medea trucidet.~
Que in sua epistola ita de ipso Iasone ut deceptore suo inquit,
Ovidio scribente: ^Cur mihi plus equo flavi placuere capilli/ et
decor et lingue gratia ficte tue?.~  Et hoc pro hac dicta secunda
parte.

	|103-114.~  Venio ad tertiam et ultimam, in qua auctor
tractat de secunda bulgia et de animabus adulatorum et
assentatorum, quas auctor ibi fingit in stercore puniri ita
putride, ut dicit in textu.  Circa quod premictendum est  quod
duplex est conditio adulatorum.  Nam quidam sunt qui in adulando
attribuunt alicui bonum quod non habent, seu extollunt eum, et
etsi peccant venialiter.  Alii sunt qui adulando approbant malum
seu vitium quod quis habet in se, et isti mortaliter peccant.  Et
de talibus sentit hic auctor et Policratus in III+o~ dicens:
^Porro quod, cum omnis assentatio sit turpis, perniciosum est,
seu perniciosior est, cum ad obumbrandum vitium persone vel
nature evenit.~  Et Gregorius in ~Moralibus~ dicens: ^Sunt
nonnulli qui dum male facta hominum efferunt laudibus, augent
quod increpare debuerant.~  Nam melius est pro veritate pati
supplicium quam pro adulatione beneficium, ut faciebat ille
Aristippus, aulicus Dionysii tyrampni Siculi.  De quo Valerius in
IIII+o~ scribit quod, dum semel increpuisset Diogenem
phylosophum, lavantem sibi ipsi olera iuxta quendam rivum quod
recesserat de aula dicti Dionysii, respondit ei ipse Diogenes:
^Si mihi crederes et mediocri paupertate uti scires, non
opporteret te adulando mentiri.~ Modo allegorice auctor pro isto
stercore putrido accipit vitam et statum fetidum horum talium
adulatorum in hoc mundo existentium: nam tales vere virtuosis
hominibus fetent ut stercus.  Nam dicit Gregorius, super illo
^Evangelio Luce~ XVI+o~ capitulo, de Lazaro leproso, quem canes
lingebant, in quadam eius ^Omelia~: ^Per linctionem canum potest
signari linguam adulantium.  Quorum est nostra vulnera lingere,
quod plerumque solent etiam ipsa mala que nos in nobis
reprehendimus improbo sermone laudare.~  Et quia hoc vitium
adulandi multum regnat in pauperibus mendicis, et ideo Psalmista
ait: ^Suscitans a terra inopem,/ et de stercore erigens
pauperem.~  Item etiam in meretricibus dictum vitium valde
regnat.  Etiam dicitur in ^Ecclesiastico~ capitulo VIIII+o~ etiam
circa hoc: ^Omnis mulier, que est fornicaria, quasi stercus in
via conculcabitur.~

	|122.~  Ideo auctor fingit in hoc stercore, idest in
statu tali predicto putrido et fetido adulandi, fuisse in hoc
mundo et nunc in alio istum Dominum Alexium de Interminellis de
Luca, sive eius animam, qui pauper miles valde fuit et adulator
magnus et similis illi, in cuius persona sic ait Terentius poeta
in ^Eunuco~: ^Hiis ultra arrideo, eorum ingenia admiror simul./
Quicquid dicunt, laudo; id rursum si negant, laudo; negat
quis?  nego; ait?  aio; ....~  Ut faciebat etiam Moab ille, de
quo ait Ysaia, scilicet quod requiescebat in fecibus suis.

	|133-135.~  Item auctor ibi fingit se invenire hanc
Taidem meretricem, que ut scribit idem Terentius, dum quidem eius
amasius nomine Traso misisset pro dono quendam nomine Gnationem
sibi quandam ancillam, ingentes gratias egit dicta Tais per
dictum Gnatonem referendas dicto Trasoni.  ^Satis -- dicit
Tullius ^De amicitia~ -- erat dicta Taidi respondere 'magnas';
'ingentes', inquit.~  Et subdit idem Tullius: ^Semper auget
assentator id, quod is, cuius ad voluntatem dicitur, vult esse
magnum.~

