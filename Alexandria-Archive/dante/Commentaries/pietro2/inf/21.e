	|Proemio.~  Canto XXI+o~ nel qual tracta delle pene nelle
quale sono punite colloro che comisero baratterie, nel qual vicio
pi@u abomina li Locchese.  Et qui tracta de dece demoni, ministre
all'officio de questo luogo.  Et colglise qui el tempo che fo
compilata per Dante questa opera.

	In hoc capitulo cum sequenti auctor tractat de quinta
bulgia, in qua fingit puniri animas illorum quos baracterios
vocamus, qui in officiis existentes pecunia corrupti iustitiam
pervertunt.  Et ideo in primo ^Regum~ de talibus sic dicitur:
^Acceperuntque munera, et pervertentur iudicia.~  Ad hoc idem ait
Tullius in II+o De officiis~ dicens: ^Male se res habet cum id,
quod virtute effici debet, pecunia actentatur.~  Ideoque solet
diffiniri: baracteria est corrupta et absconsa voluntas
cuiuslibet premio a iustitia recedentis.  Et hoc quantum ad
licteram.  Quantum vero ad allegoriam, auctor hanc picem
bullientem, includentem has animas baracterorum et denigrantem,
ut dicitur in textu hic et in sequenti capitulo, accipit pro
statu iudicum et officialium in cupiditate et avaritia in hoc
mundo ita latenter et absconse ardentium, qui pecunia et pretio
sic de non faciunt ita et de ita non, ut dicitur hic de
officialibus Lucensibus.  Quod quantum sit nepharium et
periculosum nedum respectu Dei, sed etiam privatorum hominum,
audi Iustinianum dicentem ita in ^Autentico~ suo: ^Avaritia mater
omnium malorum et maxime quando non privatorum sed iudicum
inheret animabus.~  Quis enim sine perculo non furetur, quis non
latrocinabitur sine reatu?  Administrationem accipiens subaudi
malam, dicit Glosa.  Nam iudex absolvet omnes per pecuniam.  Ad
idem in quodam ^Decreto~ Ysidorus sic ait: ^Pauper si non habet
quod offerat, non solum audiri contempnitur, sed etiam contra
veritatem opprimitur.  Cito violatur auro iustitia, nullamque
reus pertimescit culpam, quam redimere nummis existimat.~  Et in
libro de summo bono ait etiam sic ipse Ysidorus: ^Gravius
lacerantur pauperes homines a pravis iudicibus quam a cruentis
hostibus.~ Pravi enim iudices, cupiditatis causa, aut pervertunt
aut differunt iudicium nec finiunt causas donec bursas eorum que
litigant exauriant.  Et ex hoc motus est Phylosophus in V+o Ad
Nicomacum~ dicens: ^Remota cupiditate omnino nichil iustitie
restat adversum~, quasi velit dicere -- dicit iste auctor in sua
^Monarchia~ -- ~que lege determinari possunt, nullo modo iudici
relinquantur, et hoc metu istius perfidie avaritie et cupiditatis
de facili mentem hominis detorquentis.~  Modo, quia per infamiam
homo deturpatur in hoc mundo, iuxta illud ^Regesti~: ^Quem semel
horrendis maculis infamia nigrat, ad bene tergendum multa
laborant aqua~, et tales baracterii, cum deteguntur in tali
vitio, infamosissimi fiant apud gentes; fingit auctor quod si
appareat aliqua istarum animarum, appareat nigra ut lontra
animal, ut dicitur in capitulo sequenti de illo Navarrensi.  Pro
hiis predictis demonibus ita submergentibus eas in dicta pice
auctor accipit allegorice hic dyabolicus motus implicantes tales
baracterios continue plus in dicto vitio et non sinentes se ab eo
explicari ut de pice quadam.  De qua forte sensit Salamon, dum
dixit: ^Qui tetigerit picem, inquinabitur ab ea.~

	|7-18.~  Fingens hos baracterios ibi cruciari sic auctor
in tali pice seu pagula bulliente, simili illi qui bullit in
arsana Venetorum, que est locus spatiosus et muris clausus, in
quo navigia eorum nova fiunt, vetera reparantur ac ubi remi et
sarte, idest funes, et terceroli et artimones, quod species
velorum sunt, etiam fiunt.

	|37-51.~  Et quia in civitate Lucana, tempore huius
auctoris, tale vitium baracterie valde vigebat et in qua civitate
sancta Zita colitur ideo auctor ita loquitur de suis antianis hic
et de Bonturo Dati, cive dicte civitatis Luce baracterio maximo,
intelligendo auctorem de ipso yronice sic loqui de eo, et per
antifrasim.  Iuxta quam civitatem Luce currit fluvius, qui
dicitur Serchius, ac in qua civitate est statua quedam, quam
dicti Lucenses vocant Vultum Sanctum, que singula tanguntur in
hoc textu. Ac etiam fingens alium quendam demonem ita ire et
redire a dicta civitate Lucana causa temptandi ibi homines in
tali vitio, ut tangat quod scribit Ugo de sancto Victore ita
dicens: ^Sicut maioris scientie vel minoris demones sunt, ita
habent maiores et minores prelationes, quia quidam uni provincie,
quidam uni homini, quidam uni vitio instant~, ideo unus spiritus
dicitur superbie, unus luxurie et sic de singulis.

	|95.~  Tangens comparative de castro Caprone pisanorum,
quod Florentini iam obtinuerunt salvis personis tunc existentibus
intus, ut dicit hic textus.  Inde

	|112-114.~  Inde incidenter auctor dicit quomodo Dominus
noster crucifixus est in medio mensis Martii in hora sexta, dum
foret etatis XXXIIII+o~ annorum, et quomodo ipse auctor hoc opus
incepit in medio mensis Martii millesimi trecentesimi.

	|117-123.~  Inde auctor nominat proprio nomine XII
demones inter alios, quos fingit ibi in dicta bulgia se vidisse
ita agentes et facientes intra se decurionem, ut dicit textus.

