	|Proemio.~  Canto XXVII+o~ ove tracta de quelli midesimi
aguataturi et mali consilleri d'inganni et in persona del conte
Guido de Montefeltro.

	|1-12.~  Hoc capitulum continuatur ad supra proxime
dicta, in quo auctor fingit umbram Comitis Guidonis de
Montefeltro, qui astutissimus homo fuit in sagacitatibus mundi,
sibi apparere ibi in unica flamma, ad quam comparative inducit et
dicit de illo bove eneo, quem fabricavit quidam nomine Perillus
et donavit Phalaridi, tyrampno et dominatori Sicilie.  Qui bos
ita artificiatus erat per ipsum Perillum ut, si in eo intus erat
homo clamans, dictus talis bos emictebat non vocem humanam sed
bovinam seu mugitum bovinum.  Modo cogitavit dictus Perillus de
tali dono multum premiari a dicto tyrampno ex eo quod valde
delectabatur homines facere crudeliter passionari.  Quod testatur
Seneca in II+o De clementia~ dicens: ^Illos enim crudeles
vocabo, qui puniendi causam habent, modum autem non, ut
Phalaride, Siculo tyrampno, qui non tantum in homines innocentes,
sed super humanum et probabilem modum seviit.~  Volebat enim
dictus Perillus per dictum talem bovem complacere crudelitati
dicti tyrampni, ne per clamorem humanum moveretur ad pietatem
aliquam illius hominis qui in eo bove esset.  Quod supplitium
breviter dictus tyrampnus primo expertus est in ipso Perillo,
sequendo quod ait Ovidius ^De Ibide~, dum dicit: ^Artificis
periit cum caput/ arte sua.~

	|36-45.~  Item tangit auctor quomodo tunc tempore illi de
Polenta, quorum armatura est quedam aquila, dominabantur civitati
Ravenne et Cervie in Romandiola, et illi de Ordelaffis, quorum
armatura est medius leo viridis, civitati Forlivii tunc etiam
dominabantur;  cuius cives, diu olim obsessi a domino Iohanne de
Apia, comite Romandiole, tempore Martini pape quarti, cum magna
gente Francorum exierunt ad bellum cum isto Comite Guidone de
Montefeltro, eorum capitaneo guerre, et dictum comitem Romandiole
cum dictis Francigenis in magno conflictu posuerunt et strage.

	|46-48.~  Item quomodo Mastinus vetus et novus, idest
dominus Malatesta et Malatestinus novus, eius filius, de
Malatestis, qui occidi fecerunt Montagnam, quendam nobilem virum
de domo illorum de Parcita de Arimino captum per eos et
carceratum, tunc etiam dominabantur dicte civitati Arimini, qui
Malatesti antiquitus fuerunt de Verrucchio, castro in territorio
Ariminensi.

	|49-51.~  Item quomodo Maginardus de Susinana dominabatur
etiam tunc civitati Lamonis fluminis, idest Faventie, et civitati
Santerni fluminis, idest Ymole, iuxta quas duas civitates fluunt
dicta duo flumina; cuius armatura erat quidam leo azurus in albo.
Et qui Maginardus in Tuscia erat Guelfus et in Romandiola
Ghibellinus; et hoc tangit hic auctor, dum dicit quod mutabat
partem de estate ad vernum.

	|52-54.~  Item quomodo civitas Savi fluminis, idest
Cesena, tunc erat inter statum tyrampnicum et liberum.

	|67-123.~  Dicendo dictus comes quomodo ultimo, effectus
frater Minor, requisitus fuit a papa Bonifatio octavo, ut fuit
sanctus Silvester per Constantinum de monte Siracti ad eius
liberationem lepre, ut doceret eum obtinere civitatem Penestrini,
quam tunc illi de Columpna eius inimici, tenebant, et quomodo
consuluit sibi, tangendo causam perditionis eius, scilicet quod
non potuit circa idem simul velle et penitere propter vim
contradictionis.  Unde Phylosophus in sua ^Metaura~ inquit:
^Contraria simul esse non possunt.~  Et in VIIII+o~: ^Non potest
homo simul tristari et gaudere.~  Et in ^Tractatibus~ dicitur:
^Lex contradictoriarum est quod si una est vera, altera est
falsa.~  Facit quod ait Ysidorus etiam de summo bono dicens:
^Irrisor est, non penitens, qui adhuc agit actu vel voluntate
quod penitet; nec videtur Deum pascere subditus sed subsannare
superbus.~  Item dicit Augustinus: ^Posse peposse.  Unde ille
solus dicitur Omnipotens qui hoc non potest, quia omnia potest,
que posse aliquid posse.~  Non igitur mirum, si dictus papa talem
absolutionem vitiosa facere nequivit, maxime cum, secundum
Gregorium, illi soli habent in hac carne potestatem ligandi et
absolvendi sicut Apostoli, qui illorum exempla cum doctrina
secuntur.  Ideoque factus fuit dictus comes Guido credendo in
talibus dicto Bonifatio pape etc.

