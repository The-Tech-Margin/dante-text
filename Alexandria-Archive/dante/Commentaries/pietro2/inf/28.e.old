	|Proemio.~  Canto XXVIII+o~ nel qual tracta le qualitadi
de la nona bolgia, dove vide punire colloro che comisono scandali
et siminatori di scisma et d'ogne altro male operare.

	Auctor in hoc capitulo cum sequenti usque ibi: <Cosi
parlamo infino a loco primo> tractat de VIIII+a~ bulgia, in qua
fingit puniri animas scismaticorum per diversa vulnera facta in
eas ab isto demone vocato in Sacra Scriptura Amalechita, ut dicit
textus.

	|1-3.~  Et alludit auctor in hoc principio illis verbis
Virgilii dicentis in VI+o~: ^Non, michi si lingue centum sint,
oraque centum, ferrea vox, omnes scelerun comprehendere formas,/
(...)./  Deiphebum vidit, lacerum crudeliter ora,/ ora manusque
ambas, populatque tempora raptis/ auribus et truncas inhonesto
vulnere narres.~

	|7-9.~  Reducendo ad comparationem multitudinis illorum
vulnerum, ut dicit textus, vulnera olim facta in Apulea et
Campanea per Troyanos, bellantes cum Turno et Latinis sive
Lavinis, dum Eneas certavit pro Lavinia regis Latini filia
habenda in uxorem, in multis bellis prenuntiatis dicto Enee per
Sibillam, Virgilio ipso dicente in dicto libro in persona ipsius
Sibille: ^O tandem magnis pelagi defuncte periclis/ (sed terre
graviora manent), in regna Lavini/ Dardanide venient (micte hanc
de pectore curam),/ sed non et venisse volent, scilicet dicti
Lavini.  Bella, orrida bella/ et Tibrim multo spumantem sanguine
cerno~ etc.

	|10-12.~  Item ea vulnera, que facta fuerunt per longam
guerram inter Romanos et Annibalem -- nam duravit per XVII annos
dicta guerra -- et maxime in bello facto et habito inter dictos
Romanos et ipsum Annibalem apud Cannas, terram Campanee, in quo,
obtinente dicto Annibale, occisi sunt quadraginta quatuor millia
corpora Romanorum; de quorum manibus extracti sunt tot anuli,
secundum quod scribit Titus Livius, quod modium unum implerunt,
licet Orosius dixerit fuisse modios IIII.  Et hoc est quod dicit
auctor hic de anulis.

	|13-14.~  Item ea etiam vulnera, que illata sunt in ipsa
Apulea per Robertum Guiscardum et eius gentem.  Fuit enim iste
Robertus quidam Francigena qui cum magno exercitu aggressus est
urbem Romanam, sed inde repulsus intravit regnum Sicilie et
Apulee et illud cum multis bellis quesivit tandem.

	|15-16.~  Item et illa vulnera, que illata sunt in
conflictu dato per Carolum de Apulea regi Manfredo apud terram
Ceperani, proditione comitis de Caserta et aliorum Apuliensium
qui secum erant, qui omnes iuraverant dicto Manfredo nunquam
deserere ipsum, at incepto bello prevaricati sunt: et ecce cur
auctor dicit hic quomodo Apuli predicti fuerunt mendaces.

	|17-18.~  Item illa vulnera, que illata fuerunt in alio
conflictu dato per dictum Carolum Corradino apud terram Taglacozi
sagacitate domini Alardi de Usciariis, qui primo, fracta gente
dicti Caroli per gentem dicti Corradini, dictus dominus Alardus
ut senes sine armis consuluit dicto Carolo quod cum residuo sue
gentis iterum percuteret gentem dicti Coradini euntem sine ordine
derobando per campum: et sic fecit et optinuit.  Et ecce ut
scribit Trogus, scilicet quod, dum Alexander ad periculosum
bellum iret, veteranos secum ducebat propter eorum consilia.  Nam
ait Salamon: ^Cum dispositione initur bellum:/ et erit salus ubi
multa consilia.~

	  |30-31.~  Inde auctor fingit animam Maomecti ibi
taliter sibi apparere scissam turpi et putrido modo ut denotetur
turpissimum eius scisma, quod in hoc mundo induxit dando legem ut
pseudopropheta, idest falsus, Saracenis, concedendo eis
voluptuosa et libidinosa.  Scribitur enim in ystoriis
ecclesiasticis quod dictus Maomectus nutritus fuit a quodam
clerico nobili Romano nomine Sergio, qui tempore Bonifatii quarti
pape, cum quedam petita et impetrata a dicto papa per eum
obtinere non potuisset, apostatavit et refuga factus est a fide
Christi et, tanquam Nestorianus infugatus in Arabiam, profectus
est.  Unde et ubi erat dictus Maomectus et ibi ita assuefecit
quandam columbam albam quod grana de aure ipsius Maomecti
recipiebat et sic erudita ponebat in publico rostrum in aure eius
et sic faciebat vulgum credere quod Spiritus sanctus in forma
columbe sibi ita loquebatur et per hoc dedit legem Saracenis ut
eorum pseudopropheta.  Fuit enim iste perfidus Maomectus tempore
Erradii imperatoris, incipientis regnare sub anno Domini
sexcentesimo decimo quarto.  Iste Aly, de quo dicit hic auctor,
fuit eius Maomecti discipulus.

	|55.~  Frater Dolcinus fuit quidam scismaticus alius
magnus, morans olim in montibus Noare civitatis, qui demum
propter multiplicationem nivium captus fuit et combustus.

	|73.~  Petrus de Medicina de villa Bononie fuit homo
quasi curialis et effrenate lingue.

	  |76-90.~  Dominus Guido et Angelellus fuerunt duo
nobiles de Fano, quos Malatestinus, monoculus de Malatestis, in
mari fecit necari, existens dominator tunc civitati Arimini, dum
abiret de quodam parlamento facto inter eos prope Cattolicam,
terram inter dictam civitatem Arimini et Fani, in quo intermedio
est quedam vallis iuxta montem Catiglani, cuius fauce semper
spirat ventus sinister nautis, que vallis dicitur Fogara: et ecce
quod dicit hic auctor de ea.

	|96-99.~  Inde tangit de Curione tribuno nobili Romano,
qui depulsus per Pompeium de Roma ut Cesarianus venit Ariminum ad
Cesarem, applicantem ibi et venientem contra Romanos, et ei
consuluit ita dicendo: ^Dum trepidant nullo firmate robore
partes,/ tolle moras: semper nocuit differre paratis./  Per labor
atque metus pretio maiore petuntur~, ut scribit Lucanus in primo.

	|106-108.~  Inde tangit de domino Musca de Lambertis de
Florentia, qui dum Ghibellini dicte terre olim deliberarent
vindicta facere de iniuria illata per dominum Bondelmontem de
Bondelmontibus de Florentia illis de Amideis de dicta terra, de
qua scribam infra in Paradiso in capitulo XVI+o~, consuluit solus
quod penitus, ut factum fuit, occideretur allegando hec verba:
^Res facta caput habet.~

	|134-138.~  Ultimo tangit de Domino Beltrando de
Pelagorga de Guasconia, olim faciens de rege Iohanne Anglico
contra eius patrem, ut fecit ille Achitophel de Assalone et David
eius patre, de quo legitur in II+o Regum~ XV+o~ capitulo, qui
eos dissidentes et discordes ita fecit inter se ut ad bellum
venti sunt et mortuus est dictus Assalon in eo.  Nam ita conduxit
dictus Dominus Beltrandus dictum regem Iohannem ad bellandum cum
patre, a quo etiam ita victus et mortuus est.

	|139-142.~  Post hec auctor intelligendus est loqui de
dictis vulnerationibus harum animarum potius per hanc rationem,
quod pena sit conformis delicto, quam per allegoriam.  Nam si
prenominati et alii in hoc mundo seminatores scismatis et
scandali fuerunt, ut dicit hic auctor, merito fingere debet
auctor eorum animas ita vulnerari a dicto demone in Inferno.
Nam, secundum Ysidorum, scisma dicitur a scissura animorum et
scandalum a 'scandalon' Grece, quod latine dicitur offensio.
Facit quod ait Augustinus dicens: ^Periculose decipitur qui
extimat eos tantum homicidas qui manibus occidunt, non lingua.~
De quibus scismaticis ita plus et minus vulneratis, ut dicitur
hic, et dicitur in ^Ysaia~ capitulo XXV+o~ ibi: ^Secundum
mensuram delicti erit plagarum modus.~

