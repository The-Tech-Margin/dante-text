	|Proemio.~  Canto XXII+o~ nel qual abominia quilli de
Sardegna.  Et tracta de alguna cosa de la sagacitade de baracteri
in persona d'uno Navarrese et de baractere medesimi questo canto.

	|1-12.~  Continuando se auctor ad proxime dicta in fine
precedentis capituli sequitur Phylosophum in primo ^Ethicorum~
ita ibi dicentem: ^Utique sufficienter dicitur si secundum
subiectam materiam manifestetur.~  Nam allegorice volens
obstendere auctor noster quod in Inferno, idest in vitioso statu
huius mundi, cuncta turpia et inhonesta fiunt, ut per se patet,
mediantibus motibus dyabolicis, dicit se fingit cum dictum
Barbaricciam decurionem demonem conducere alios predictos demones
cum sono tam turpi, excusando se tamen auctor, ratione dicti
fetidi infernalis loci talis, si turpiter ita locutus est.  Nam
ratione loci toleratur et non toleratur eloquium turpe.  Quod
etiam ait Psalmista: ^Cum sancto sanctus eris,/ et cum viro
innocente innocens eris:/ (...):/ et cum perverso perverteris.~
Et Tullius in libro suo ^De Officiis~, recitando de duobus
pretoribus semel simul assidentibus ad tribunal, scilicet de
Pericle et Sophocle, ostendente ipso Sophocle dicto eius college
quendam pulcerrimum puerum intentione sodomitica ac sibi tunc
respondente dicto Pericle: ^Decet pretorem non solum manus, sed
etiam habere oculos continentes~, inquit: ^Si Sophocles illud
verbum dixisset in atletarum probatione, iusta reprehensione
caruisset.~  Nam in re scenica et loco delicatum proferre
sermonem vitiosum est.

	|19-24.~  Inde auctor procedendo tangit de natura
delphinorum, quomodo scilicet presentientes venturam tempestatem
et pellago trahunt se ad summitatem maris ostendendo suum dorsum,
a quo signo navite sibi provident.  Unde etiam a dicto tali signo
arguebat Amiclas contra Cesarem, volentem navigare pluribus aliis
signis per eum sibi indicantis tempestuosis, Lucano ita in quinto
dicente: ^Nec placet incertus, qui provocat equora, delphin.~  Et
ut tangat

	|81.~  Et ut tangat de secunda specie baracteriorum
fallaciter in verbis decipientibus, de qua dicam de sequenti
capitulo, inducit istum spiritum Navarrensem fallere ita istos
demones, ut clare patet per textum, et nominare fratrem Gomitam
Sardum, olim officialem iudicis Gallure, pecunia dimictentem
inimicos dicti sui domini, ut hic in textu dicitur, per
baracteriam.

	|88-93.~  Item Michelem Zancham, qui existens officialis
in iudicatu Logodori de Sardinea ita baractando ditatus est quod
effectus iudex dicti iudicatus, matrem regis Entii, filii
naturalis imperatoris Federici secundi, in uxorem accepit, ex qua
genuit filiam, quam uxorem postea tradidit domino Branche d'Oria,
a quo postea proditorie occisus est, ut dicit auctor infra in
capitulo penultimo.

