	|1-36.~   |Vexilla regis prodeunt Inferni~.  In hoc xxxiiii+o~ capitulo et ultimo Inferni
auctor in prima eius parte que durat a principio capituli usque ibi: |Ma la nocte resurge et
oramai~ [v. 68], tractat de quarta et ultima premissa parte Cociti; abinde infra usque in finem
dicit de centro terre et de casu Luciferi, incipiendo hic a principio exordiens alludere verbis
Ambrosii directis ad crucem erectam in altum cum corpore Domini in illo suo hymno
incipiente: ^Vexilla regis prodeunt, / fulgens crucis mysterium, / quo carne carnis conditor
/ suspensus est patibulo~ {Venant. Fort., ^Vexilla Regis ~1-4}, in eo quod iam sibi apparebat
Lucifer ut rex Inferni ibi ita cum suis alis elevatis, qui usque ad mortem Christi vincebat in
ligno, ut cantat Ecclesia, et ab ea citra in ligno victus est, scilicet in dicta cruce Domini et in
sua, idest in suo cruciatu in fundo abyssi, ita erectus quasi cum dictis suis alis ut vexillis, ut dicit
textus hic, et quod ita sit ibi ipse Lucifer testatur Iohannes, ^Apocalipsis~ xii+o~ capitulo dicens:
^Proiectus est de celo ille magnus serpens antiquus qui vocatur dyabolus et Sathanas in
terram~ {^Apoc~. XII 9}, et in xx+o~ capitulo idem inquit: ^Et vidi angelum descendentem de
celo habentem clavem abyssi et catenam magnam in manu, et ligavit Sathanas et misit
eum in abissum in stagnum ignis et sulfuris~ {^Apoc~. XX 1-3}, et ^Ysaia~ xiiii+o~ capitulo ad
idem ait: ^Quomodo cecidisti de celo Lucifer, et in Infernum deduceris in profundum~ {^Is~.
XIV 12, 15}, et quod fuerit pulcerrima creatura super omnes alias in celo ut tangitur hic in textu,
testatur ^Ezechiel~ xxviii+o~ capitulo dicens: ^Tu signaculum similitudinis plenus sapientia et
perfectus decore in delitiis Paradisi fuisti ~Lucifer {^Hiez~. XXVIII 12-3}, et quod in Inferno
etiam sit turpissimus, ut dicit hic auctor, testatur in ^Ezechiel~ subdens Lucifer cunctis angelorum
agminibus prefuit et in eorum comparatione clarior, sed contra creatorem suum superbiens
lucem et claritatem perdidit et formam deformem et obscuram acquisivit {cf. ^Hiez~. XXVIII 14-9}. 
Item et Gregorius in ^Moralibus~ ad hoc idem etiam ait: ^Principium viarum Dei Beemoth
dicitur, quia nimirum, cum cuncta creans ageret, hunc primum condidit, quem reliquis
angelis eminentiorem fecit~; ^interpretatur Beemoth 'animal' quod dyabolus propter
superbiam a celesti beatitudine tanquam immundum animal, factus est alienus~, dicit ibi
^Glosa~ {^Decr. Grat.~ II ^De Poen.~ D. II c. xlv e ^Gl~. rel. (Greg., ^Moral~. XXXII xxiii 47)}.  Item quod fuerit
Lucifer ita immense magnitudinis, ut dicit hic auctor comparando et similando eum turribus in
quibus molendina ad ventos cum velis volvuntur, quem etiam describendo hic fingit auctor eum
habere unicum caput cum tribus faciebus in quibus figurare vult quod, sicut in divina unica
substantia ut in summo bono est Potentia Sapientia et Amor in sua personali Trinitate, ita in
isto Sathane ut in summo malo est impotentia, insipientia et odium.

	|37-67.~  Item fingit eum cum sex alis ut ostendat ipsum fuisse in principio de ordine
Saraphinorum qui muniti sunt tot alis, ut dicam infra in ^Paradiso~ in capitulo viiii+o~, et
quomodo erant dicte eius ale dicit hic etiam auctor ad modum vespertilionis seu niticore, et
quomodo cum eis cum tribus ventis congelabat dictum Cocitum, fingendo animas proditorum
suorum dominorum et benefactorum ibi ita esse coopertas in glacie et in speciali tormento, ut
dicit textus, animam Iude Scariot proditoris nostri Domini et Bruti et Cassii, Iulii Cesaris
proditorum.

	|76-93.~  Hiis dictis quantum ad primam partem veniamus ad secundam in qua primo
auctor tangit de centro terra et de eius natura; dicitur enim ^Corpus terre tanquam centrum
et punctum firmamenti, cum minor eius stella maior sit tota terra ~secundum
Albumasarem {cf. Alb. Magn., ^Meteor~. I tr. iv 9}, que terra ^Habet ultimum centrum~, ut ait
Papia, ^in cuius medio cuncta verguntur in punctum in medio circuli vel alterius rei seu
corporis sperici a quo equaliter distat quelibet pars circumferentie~ {Papias, ^Sign. verb.~ s. v.
'terra'}, ut exemplificet iste auctor infra in ^Paradiso~ in capitulo xiiii+o~ incipiente: |Dal centro
al cierchio e s@i; dal cierchio al centro~ [^Par~. XIV 1], et sic videre et comprehendere
ymaginative possumus et debemus in proposito nostro hic, videlicet in sperico corpore et
globo terre in se ipso in medio mundi pendulo et suspenso, ut sunt alia elementa
circumferentialiter ac ymaginando quod in medio eius sit et debeat esse quoddam punctum ad
quod omnia gravia tendant ut dicit auctor hic, et ab ipso tali puncto ut ab eius centro
descendendo et recedendo undique ascendant et saliant, unde si esset dare quod dictum
corpus terre diametraliter seu per medium totum esset terebratum seu foratum et per eius
talem foramen de superficie terre caderet aliquis lapis, iret usque ad dictum centrum et ibi
restaret et subsisteret tanquam res gravis que de sui natura non potest ascendere per se ut
oportet facere volendo a dicto centro recadere et ire ad quancumque eius superiorem partem,
et hoc voluit auctor tangere dum fingit se cum Virgilio per illud foramen continens personam
dicti Luciferi descendisse de vellere in vellus ipsius, et sicut fuerunt in medio sui dorsi, ubi fingit
punctum centricum orbis seu corporis terre, revolvit Virgilius caput ubi habebat pedes et
incepit ascendere et salire et agere alia que dicit textus hic, modo posset opponere aliquis
quomodo ergo auctor ponit hic quod Lucifer iste, cadens de celo ab alia parte mundi in
abissum terre cum capite deorsum, excesserit dictum centricum punctum cum medietate sue
persone versus nostram partem celi et terre cum debuisset in dicto centro cum summitate
capitis substitisse per rationem hic superius tactam, sed dic hoc divinitus processisse.  Nam
voluit divina iustitia ipsum Luciferum in tantum infimare in quantum plus fieri poterat cum ausit
se sublimare quantum plus possibile fuerat, cum voluit scilicet ad solium Dei ut sibi similis et
equalis ascendere, et hoc fieri non poterat vere nisi ipse Lucifer cum medio sue persone foret
in dicto puncto centrico infixus; item et ut rex Inferni etiam superesset ibi ad supplitium
dampnatorum, de quo etiam natura centri et pendulo corporis terre et glbi Honorius Solitarius
in suo quodam libro ^De Ymagine Mundi~ sic etiam inquit: ^Forma terre rotunda est, unde et
orbis dicitur, in cuius medio est centrum, ut in medio circuli punctus equaliter
collocatur, et nullis fulcris et apodiis, sed divina potentia substentatur ~{Honor. August.,
^Imag. Mund.~ I v}, ^nam legitur: "Non timetis me, ait Dominus, qui suspendi terram in
nichilo; fundata enim est super stabilitate sua, sicut alia elementa, occupans sue
qualitatis metas", que in circuitu Occeano ut Limbo cingitur ipsa terra ~{^Ps~. CIII 5}, ^nam
scribit Psalmista:: "Abissus, sicut vestimentum, amictus eius" ~{^Ps~. CIII 6}.

	|97-128.~  Post hec procedendo auctor, transducto dicto puncto centrico et relicta illa
parte abissi in qua sub nobis, idest sub nostro emisperio, est Infernus, fingit se cum Virgilio
reperisse in alia parte abissi opposita dicto Inferno obscura, ut dicit textus, sicut |burella~ [v.
98] dicitur 'burella', secundum florentinum vulgare, quilibet carcer obscurus, ubi inducit
Virgilium ad dicendum sibi ad festinationem itineris quomodo in illa alia parte mundi sol tunc
ad eius orientem reddibat, scilicet ad mediam tertiam, hec est quod iam per unam horam et
plus ab ortu suo processerat, unde bene concludit quod dixerat Virgilius sibi ad transitum dicti
centri, sed quod nox in hoc nostro emisperio iam resurgebat per oppositum, de quo admirante
auctore et stupente et de cruribus et plantis taliter stantibus elevatis dicti Luciferi et erectis ibi,
et quod ibi etiam non videbat glaciem Cociti, Virgilius summit causam dicendi sibi quomodo
ipse auctor ibi est super parvula spera, idest super parvula illa parte ultima fundi illius abissi
opposita alteri minori parti alterius abissi in Cocito que dicitur Iudecca, a Iuda ibi in ea
dampnato, et quomodo erat ibi sub alio universali emisperio mundi, idest sub concavitate
alterius mediati celi quod est oppositum huic nostro alio emisperio et medio celo cooperienti
magnam siccam, idest magnam partem aride terre et detecte a mari que est decima pars totius
corporis et globi terre, cuius decime partis quarta pars solummodo habitabilis dicitur, quam
vocat hic magnam siccam respectu alterius terre detecte alterius dicti emisperii que est solum
unicus mons quem auctor ponit ibi esse pro loco Purgatorii et sub quo vestro emisperio fuit
consumptus homo natus et vivens sine peccato, scilicet Christus, et sub culmo eius, idest sub
meridiano eius, idest in Ierusalem que est in medio dicte nostre terre habitabilis, ut dicit hic
textus, addendo quomodo ibi est nox quando dies est hic, item quomodo ab illa parte Lucifer
ipse cecidit de celo in dictum abissum perforando mare et terram, unde Iohannes in sua
^Apocalipsi~ in capitulo xii+o~ de hoc ait: ^Ve terre et mari, quia descendit dyabolus ad vos,
et aperuit terra os suum et absorbuit flumen quod misit draco de ore suo~ {^Apoc~. XII 16},
et ^Ysaia~ in capitulo xiiii+o~ etiam in hoc ait: ^Nunquid non iste est vir qui conturbavit
terram, qui concussit regna, qui posuit orbem desertum et vinctis eius non aperuit
carcerem?~ {^Is~. XIV 16-7}, ex quo auctor in persona Virgilii transumptive et ficte dicit quomodo
terra exporsit se, idest cessit sibi et traxit se ad hoc emisperium de concavitate Inferni per
modum cuiusdam gibbi superando mare, ut fugeret eum, et fecit sibi velamen de ipso mari ac
etiam forsan ut fugeret ipsum Luciferum illa tantulla terra dicti montis et eius insule Purgatorii
cucurrit illuc et dimissit etiam illum locum vacuum ubi tunc auctor se fingit fuisse remotum, ut
dicit textus, a Belzebut, idest a dicto Lucifero, et quod sint ibi in dicto abisso terre huiusmodi
concavitates satis testatur Seneca, ^De Naturalibus Questionibus~, dicens: ^Sunt sub terra
nobis minus nota iura nature sed non minus certa; sunt illic specus vasti, sunt ingentes
recessus ac spatia suspensis hinc inde montibus laxa et arupti infiniti iatus, et spiritu
hec plena sunt et stagna obsessa tenebris~ {Sen., ^Nat. Quest.~ III xvi 4-5}, et Statius in viii+o~
^Thebaidos~ in hoc proprie idem videtur tangere ita scribendo: ^Elisii, etsi quos procul
inferiore baratro / umbrifereque fremit fulcator pallidus undis / dixiluisse novo penitus
telluris iatus~ {Stat., ^Theb~. VIII 15, 17-9}.   Quantum vero ad veritatem et naturalem rationem de
huiusmodi parte terre nostre sic elevata a mari non ficte et transumptive loquendo, ut est
locutus hic auctor de hoc, quidam naturales voluerunt dicere hoc evenire a virtute poli artici
nostri attrahentis ad se terram, sicut magnes trahit ad se ferrum, eo quod est nature frigide et
sicce effective, et terra sit similiter eiusdem nature, scilicet frigida et sicca, et e contra alter
polus antarticus, ut frigidus et humidus, trahit ad se aquam, tanquam frigidam et humidam. 
Alii, ut Aly summus astrologus et naturalis, efficaciori ratione motus, dicit quod mare
extenditur penes terram ex parte meridionali sub equinotiali in modum corde arcus; ex parte
vero septentrionis in modum circuli, ita quod terra emergit in modum semilunii, et sic tenet
quod terra non sit sperica, et quod emineat aquis in modum coni, et quod sit gibbosa.  Cuius
opinionem secutus, Dantes auctor iste, disputando semel scilicet an terra esset altior aqua vel
econtra, sic arguebat tenendo quod terra certo respectu foret altior, ita dicendo: ^Certum est
quod omne corpus spericum emergens de corpore sperico facit orizontem orbicularem
rotundum, sicut patet in pomo rotundo educto cum aliquo filo de aqua, sed terra
emergens de aquis non facit orizontem circularem rotundum, cum emergat in modum
semilunii, ut dictum est.  Ergo terra non est sperica~ {cf. Dante, ^Questio~ XVIII-XXI}.  Tamen
dicebat ipse Dantes quod, quantum erat de natura elementorum, terra est in medio, et deberet
esse tota circumdata aquis, sed natura universalis intendens, non tantum ad naturam
elementorum, sed ad conservationem animantium et viventium super terram, ordinavit quod
terra in nostra habitabili emineat aquis, et est altior aquis, id est propinquior celo in aliqua eius
parte, et hec sufficiant ad hanc materiam propositam maris et terre et abissi.
