<P>	<STRONG>8-15.  Poi che la carit&agrave; del natio loco</STRONG> (v. 1).  In hoc quartodecimo capitulo auctor fingit se
ingredi tertium circulum violentie superius subdivisum, in quo dicit puniri animas violentorum in Deum in
hac landa arenosa.  Dicitur enim landa quelibet <EM>planities circumdata nemore</EM>, ut erat hic, secundum
Uguccionem {<FONT SIZE="-1">Hug. Pis., <EM>Deriv</EM>. s. v. 'landa'</FONT>}, ad quam veniendo dicit auctor quod firmavit passum ad
randam, idest ad extremum, similando eius arenam arene Lybie quam calcavit Cato cum aliis
Pompeianis, de qua scribit Lucanus in viiii+o~,...</P>

<BR WP="BR1"><BR WP="BR2">
<P>	<STRONG>22-24.</STRONG>  Verum, quia talis violentia tripliciter commictitur, scilicet blasfemiando ipsum Deum et
luxuriando contra naturam et fenerando, ideo triplici diverso modo pene auctor hic fingit tales puniri,
blasfemiantes videlicet iacendo, luxuriantes contra naturam continue eundo et feneratores sedendo.</P>

<BR WP="BR1"><BR WP="BR2">
<P>	<STRONG>31-39.</STRONG>  ...item similando flammas pluentes ibi illis que iam pluebant similiter exercitum Alexandri
in India, de quo videtur velle tangere Lucanus in x+o~ scribens de eo dum dicit: <EM>Gentibus Occeano
classes inferre parabat / Exteriore mari, non illi flamma nec unde / nec sterilis Lybie nec Sirticus
obstitit Amon</EM> {<FONT SIZE="-1">Lucan., <EM>Phars</EM>. X 36-8</FONT>}.</P>

<BR WP="BR1"><BR WP="BR2">
<P>	<STRONG>49-60.</STRONG>  Inter quos blasfemos fingit auctor se reperisse hic umbram Capanei, olim regis de
Grecia, magni contemptoris deorum, qui, existens in obsidione civitatis Thebarum una cum Adrasto,
Tideo, Amphiarao, Ipomedonte partenopeo et Polinice regibus grecis contra Etheoclem fratrem dicti
Polinicis, semel ascendit muros dicte civitatis, et dicendo multa obprobia contra Iovem fulminatus est ab
eo et occisus, unde Statius, de hoc loquens, sic ait in x+o~ <EM>Thebaidos</EM>: <EM>Atque hic ingenti Capaneus
Mavortis amor / facta diu tutus superum contemptor et equi. / "Iurgia, cum mediis Capaneus
auditus in astris. / 'Nullane pro trepidis' clamabat 'numina Thebis / statis? ubi infande segnes
telluris alumpni, / nunc age, nunc totis in me commictere flammis, / Iupiter! an pavidas tonitru
turbari puellas</EM> {<FONT SIZE="-1">Stat., <EM>Theb</EM>. X 898-905</FONT>}, tangendo de pugna enim hic Flegre, contrate Thesalie, in qua
dictus Iupiter obtinuit contra Gigantes auxilio Vulcani quem poete fingunt fabrum ipsius Iovis ad fulmina
fabricanda, ex eo quod Iupiter, secundum eos, allegorice debet accipi pro supremo igne innocuo,
Vulcanus vero pro medio nocuo, Vesta pro nostro igne inferiori.  Si quis enim vellet, posset hoc modo
hic allegorizare, ut pro isto Capaneo ita hic strato sub igne et accipiamus eius statum<STRONG> </STRONG>vitam et statum
multorum dominorum potentum in hoc mundo qui in tantam ascendunt superbiam ut, contempnendo
Deum et blasfemiando, non putant illum contra eos posse quicquam,  superbo incendio quodam et
iracundo, contra quos tales dicitur <EM>Apocalipsis</EM> xvi+o~ capitulo: <EM>Extuaverunt homines extu magno et
blasfemaverunt nomen Domini</EM> {<FONT SIZE="-1"><EM>Apoc</EM>. XVI 9</FONT>}, et in <EM>Ecclesiastico</EM> capitulo xxvii+o~: <EM>Qui in altum
mictit lapidem, super caput eius cadit</EM> {<FONT SIZE="-1"><EM>Eccli</EM>. XXVII 28</FONT>}, qui tandem tales fulminantur subito ab ipso
Deo, idest ad nichilum reducuntur, ut patuit in Dionisio dominatore Sicilie qui, ut scribit Valerius in titulo
<EM>De Neclecta Religione</EM> {<FONT SIZE="-1">Val. Max., <EM>Fact</EM>. I i 3</FONT>}, in contemptu deorum multa templa destruxit et spoliavit,
et tandem ipso extincto, eius filius, fugatus Athenis ut vitam duceret pedagogus effectus est, de quibus,
hoc respectu, dicitur <EM>Ecclesiastici</EM> x+o~ capitulo: <EM>Sedes ducum superborum Deus evertit et sedere
fecit mites pro eis</EM> {<FONT SIZE="-1"><EM>Eccli</EM>. X 17</FONT>}, et eodem capitulo etiam dicitur: <EM>Perdidit Deus memoria
superborum</EM>, et ibidem: <EM>Radices gentium superbarum arefecit</EM> {<FONT SIZE="-1"><EM>Eccli</EM>. X 18</FONT>}, et <EM>Psalmista</EM>: <EM>Vidi
impium superexaltatum et elevatum sicut cedros Libani et transivi, et ecce non erat.  / Quesivi
eum et non est inventus locus eius</EM> {<FONT SIZE="-1"><EM>Ps</EM>. XXXV 36</FONT>}.</P>

<BR WP="BR1"><BR WP="BR2">
<P>	<STRONG>76-102.</STRONG>  Post hec auctor fingit se invenire tertium flumen infernale quod dicitur Flegeton, quod
interpretatur <EM>Ardor irarum et cupiditatum</EM> secundum Macrobium {<FONT SIZE="-1">Macr., <EM>Somn. Scip.</EM> I x 11</FONT>}, et quia
Virgilius nunc ab ipso tertio flumine summit causam dicendi de origine ipsius et aliorum fluminum
infernalium, dicit auctori quod nichil notabilius hucusque invenit et vidit ibi ab ingressu Inferni citra ut
dicit textus, circa cuius digressionem quam facit hic auctor in persona Virgilii incipientis dicere quomodo
in medio mari, Greco subaudi, sedet unum paese devastatum, idest una insula, vocata Creta, et
nominata sic a Crete rege, deserta: hoc dicit respectu eius quod iam fuerit, nam centum iam habuit
urbes, ideo dicta fuit Centopolis; nam dicit Orosius {<FONT SIZE="-1">Oros., <EM>Hist. Pag.</EM> I ii 97</FONT>} quod per mille miliaria longa
est.  Notandum est quod, secundum poetas et alios ystoricos gentiles, monarchia sive regnum unicum et
principale mundi primo incepit a Saturno rege Cretensis ynsule, et sub ea prima etas mundi dicitur fuisse
pura et innocua, ideo dicta est aurea; qui Saturnus ex Rea uxore sua, que etiam Cibele et Berencinthia
vocata fuit per Grecos, et per Latinos Opis, quattuor filios habuit, scilicet Plutonem, deum Inferni et
terre, Neptunum, deum maris, Iunonem, deam aeris, et Iovem, deum etheris.  De quo Iove dicta dea
pregnante existente, dictus Saturnus precepit ei ut quicquid pareret suffocare deberet eo quod habuerat
per vaticinium dictum partum ipsum debere de regno Crete depellere; que demum peperit dictum
Iovem et, commota pietate dicta Rea, faciens credere dictum Saturnum dictum partum fore suffocatum
ut ordinaverat, fecit portari secrete dictum Iovem super montem Ide, qui est in dicta insula Crete iuxta
civitatem Candie, a medio supra sterilis et a medio infra fertilis, et ibi faciebat ipsum nutriri et, ne
audiretur dum plorabat, faciebat ibi certas fabros maleare et alios sonos et rumores facere fieri, unde
Virgilius in tertio, de hoc tangens, ait: <EM>Creta Iovis magni media iacet insula ponto / mons Ideus ibi et
gentis cunabula nostre. / Centum urbes habitant magnas, uberrima regna, / hinc mater cultrix
Cibele coribantiaque era / Ideumque nemus, hinc fida silentia sacris</EM> {<FONT SIZE="-1">Virg., <EM>Aen</EM>. III 104-112</FONT>}, et hoc
est quod tangit hic auctor ystorice de dicta ynsula et monte Ide, et de Rea predicta.</P>

<BR WP="BR1"><BR WP="BR2">
<P>	<STRONG>103-111.</STRONG>  Post hec etiam notandum est quod, preter premissum regnum primum Saturni
felicissimum, fuerunt etiam quattuor regna post illud principalia in mundo, ut scribit Orosius {<FONT SIZE="-1">cf. Oros.,
<EM>Hist. Pag.</EM> I i-ii</FONT>} ad Augustinum, scilicet Babilonicum in Oriente, quod incepit a Nino rege, et finivit
tempore Cyri regis Persarum qui Babiloniam destruxit, item Cartaginense in meridie quod incepit sub
Tola duce dum Cartago facta est, item Macedonicum in Septentrione, quod incepit ab Alexandro, item
Romanum quod incepit a Romulo in Occidente, quorum regnorum duo media fuerunt minora potentia et
duratione, orientale vero et occidentale predicta, maiora.  Et hoc est cur auctor fingit hunc senem
respicere Romam et habere dorsum ad civitatem Damiate orientalem vicina Babilonie per triginta
miliaria ut ostendat dictum occidentale romanum regnum vigere, et orientale babilonicum extinctum esse
predictum, et quia dicta quinque regna comprehensa etiam in tempore etiam dictarum quinque etatum,
ut dicte etates, de bono in malum et de malo in peius processerunt.  Ideo potest etiam se referre auctor
ut transumptive manare faciat dicta quattuor flumina infernalia a dictis quattuor regnis, idest a
temporibus eorum, in quibus homines vitiosi fuerunt et sunt, et non a primo Saturni aureo predicto
virtuoso, ut a prima dicta etate utriusque dicti mundi.  Et sic etiam auctor hic dicit, alludendo verbis
<EM>Danielis</EM> capitulo iiii+o~ dicentis Nabucodonosori, oblito cuiusdam sui sompni quod fecerat: <EM>Tu rex
videbas, et ecce statua grandis contra te cuius caput aureum, pectus agenteum, venter eneus,
tibie ferree, pedum quedam pars ferrea et quedam fictilis</EM> {<FONT SIZE="-1"><EM>Dan</EM>. II 31-33</FONT>}, quod postquam
interpretando ait: <EM>Tu rex caput es aurum, et post te veniet minus regnum argenteum et aliud
eneum et aliud ferreum, quintum regnum erit divisus, in quo suscitabit Deus celi regnum</EM> {<FONT SIZE="-1"><EM>Dan</EM>. II
38-44</FONT>}, quod hoc ultimum possumus dicere nunc vere iam evenisse, si quis bene respiciat quomodo
pastores Ecclesie successerunt in dicto regno occidentali Romano et imperio.  Quod tangit hic auctor
dum dicit dictum talem senem stare in dextero pede de terra cocta, ut in viliori parte, magis erectum
quam in alio, subdendo Virgilius hic quomodo ipse auctor videbit flumen Lethe in Purgatorio et
quomodo Flegeton debebat cognosci ab eo ab aqua rubea, ut dicit textus, cum interpretetur ardor et
incendium, ut supra dixi.   </P>

<P>	<STRONG>112-119.</STRONG>  Modo auctor volens venire transumptive ad ostendendum quomodo dicta quattuor
flumina infernalia orta sint, et sub qua allegoria hic accipi debeant, fingit hunc senem ita stare in hoc
predicto monte Ide, guctantem per quattuor eius partes lacrimas facientes hec quattuor flumina, ut dicit
textus, accipiendo dictum senem pro nostro maiori mundo elementato ita quod merito vocat eum
senem, cum ultra sex milia annos vixerit, idest duraverit hucusque; item dicit eum et magnum, respectu
minoris mundi subaudi, qui homo dicitur, -- unde Bernardus Silvestris, in suo libro <EM>Microcosmi</EM>, dicit
quod: <EM>Homo dicitur minor mundus</EM> {<FONT SIZE="-1">Bern. Silv., <EM>Megacosm</EM>. III i</FONT>} -- nam sicut mundus maior ex eadem
et diversa materia et mixta natura consistit, ita et homo, unde ait Papias: <EM>Microcosmus a Grecis homo
appellatus est</EM> {<FONT SIZE="-1">Papias, <EM>Der. Verb</EM>. s. v. 'cosmus'</FONT>}, idest minor mundus quattuor elementis regitur, ita et
homo quattuor humoribus ad illa comproportionantis; nam proportionatur collera calida et sicca igni,
sanguis calidus et humidus aeri, flegma frigidum et humidum aque, melancolica frigida et sicca terre. 
Item sicut cursus vite hominis per quinque etates partitur principaliter, videlicet per pueritiam,
adolescentiam, iuventutem, senioritatem et senectutem, ita cursus temporalis mundi per suas quinque
etates; item, sicut prima etas hominis puerilis, ut aurea, nullum fluxum habet ad Infernum, sed alie
quattuor sic, ut nocue et vitiose eodem modo et in maiori mundo a cuius prima etate aurea, idest
immaculata, nullus motus et fluxus vitiosus ut flumen traxit ad Infernum homines secus in aliis quattuor
etatibus sequentibus, a quibus dicta quattuor flumina infernalia transumptive, ut dictum est, procedunt;
que pro motibus diabolicis et transcursibus, ad vitia, ut ad Infernum, temporaliter nos inundare faciunt,
hic ponuntur, ac etiam processerunt ab ipso tempore sub cuius typo Saturnus ponitur hic, unde dicitur
Saturnus grece Cronum, quod 'tempus' interpretatur, unde prima etas dicti utriusque mundi innocua,
sine macula, caret, et caruit tali fluxu, seccus in aliis sequentibus etatibus, ut dictum est.  Ad quod ait
Ovidius in primo: <EM>Aurea prima sata est etas, que vindice nullo, / sponte sua, sine lege fidem
rectumque colebat</EM> {<FONT SIZE="-1">Ov., <EM>Met</EM>. I 89-90</FONT>}.  Quo Saturno expulso per dictum Iovem, eius filium, successit
etas secunda, argentea, nocua et vitiosa, et sic cepit homines, ut peccatores, facere fluere primo ut
flumen ad Infernum, unde subdit ipse Ovidius: <EM>Postquam Saturno tenebrosa in Tartara misso / sub
Iove mundus erat, subiitque argentea proles, / auro deterior, fulvo pretioso aere. / Tertia post
illas successit aenea proles, / sevior ingeniis et ad orrida promptior arma, / non scelerata tamen;
de duro est ultima ferro. / Protinus irrupit vene peioris in evum / omne nefas fugiere pudor
verumque fidesque</EM> {<FONT SIZE="-1">Ov., <EM>Met</EM>. I 113-5 e 125-9</FONT>}.  Et Claudianus: <EM>Proclivior usus / in peiora datur
suadetque licentia luxum / illecebris effrenaque favet </EM>etc. {<FONT SIZE="-1">Claud., <EM>Paneg. de quarto cons. Honor. Aug.</EM>
262-4</FONT>}, et in hoc tangit hic de fictili parte, ut de deteriori etate in qua nunc sumus, ipse auctor.  Et
Iuvenalis etiam dicens: <EM>Nona etas agitur peioraque secula ferri / temporibus, quorum sceleris non
invenit ipsa / nomen et a nullo posuit natura metallo</EM> {<FONT SIZE="-1">Iuv., <EM>Sat</EM>. XIII 28-30</FONT>}.</P>
