<P>	<STRONG>1-9.  In su la extremit&agrave; d'un'alta ripa</STRONG>.  Hoc capitulum undecimum multum est notandum,
quia divisio et subdivisio erit huius totius libri Inferni, in cuius principio auctor fingit se devenisse ad hanc
ripam et faucem abissi includentem circulos in quibus animas violentorum et fraudantium dicit puniri,
verum quia mala fama talium mortuorum in dictis peccatis non potest excitari, ut amodo hic auctor
excitare intendit moraliter sine fetore quodam -- cum dicat Augustinus quod <EM>Fama bona odor est</EM> <EM>et,
per consequens, mala fetor</EM> {<FONT SIZE="-1">Aug. <EM>In Ioh. Ev.</EM> L 7</FONT>} -- dicit de tali suo fetore ut habetur hic in textu.  Sub
quo sensu fingit Virgilius Eneam in simili loco Inferni idem invenisse etiam dicens: <EM>Inde ubi venere ad
fauces graveolentis Averni</EM> etc. {<FONT SIZE="-1">Verg., <EM>Aen</EM>. VI 201</FONT>}, tangendo ibi de Papa Anastasio secundo, natione
romano et heretico: nam legitur quod comunicavit cum Fotino, diacono Thesalonicensi, qui familiaris fuit
Acatii heresiarche, dampnati per Ecclesiam.  Quem Acatium hereticum, volendo dictus Papa restituere
precibus dicti Fotini dicebat naturam humanam tantum in Christo, et predictus Anastasius, ductus in
eundem errorem, conatus fuit dictum Acatium restituere, et licet non potuerit, dum ad secretum et
necessarium locum ivisset, ibi omnia intestina emissit moriendo.</P>

<BR WP="BR1"><BR WP="BR2">
<P>	<STRONG>22-24.</STRONG>  Post hec auctor, dicto de malitia hereticorum in specie superius, volens de eius nunc
effectu pravo in genere enarrare, incipit ita distinguere et subdistinguere, dicendo quomodo finis, idest
effectus malitie in genere est iniuria, que iniuria dicitur quicquid fit non iure.  Et hoc generaliter specialiter
in iniuria debet accipi pro qualibet contumelia, ut auctor eam hic accipit, et quod ipsa iniuria contristat
nos, aut violentia aut fraude.</P>

<BR WP="BR1"><BR WP="BR2">
<P>	<STRONG>28-51.</STRONG>  Ideo in primo circulo de tribus quos fingit esse intra dictam ripam, auctor ponit puniri
dictam violentiam, verum quia dicta violentia tripliciter commictitur, scilicet in Deum, in proximum et in
se ipsum, ut dicitur hic in textu.  Ideo dictum primum circulum auctor subdividit in tres, de quibus, et de
animabus talium violentorum passionatis in eis, dicitur et dicam infra in quinque capitulis proxime
sequentibus, singulariter et divisim, et de earum diversis penis.  </P>

<BR WP="BR1"><BR WP="BR2">
<P>	<STRONG>52-60.</STRONG>  In secundo principali circulo predicto fingit hic auctor subsequenter puniri illam
simplicem fraudem humanam que rumpit solum vinculum naturale quod debet homines tenere, ne alios
decipiant; -- de quo tali vinculo ait quedam <EM>Lex</EM> dicens: <EM>Cum natura inter nos cognationem
quandam constituit, consequens est hominem insidiari nefas esse</EM>, et alibi dicit quod <EM>Beneficio
affici hominem intersit hominis</EM>, {<FONT SIZE="-1"><EM>Corp. Iuris Civ., Cod. </EM>II vi 4</FONT>} -- et animas talium dampnatas in ea per
decem bulgias, scilicet lenonum, adulatorum, symoniacorum, divinatorum, barateriorum, ypocritarum,
furium, pravorum consultorum, scismaticorum et falsariorum, de quibus singulis incipit dicere auctor, et
de dicta particolari fraude infra a xviii+o~ capitulo usque ad xxx+o~.</P>

<BR WP="BR1"><BR WP="BR2">
<P>	<STRONG>61-66.</STRONG>  [A]binde usque ad finem huius libri <EM>Inferni</EM>, fingit puniri illam aliam speciem fraudis que
non solum rumpit dictum vinculum naturale, sed etiam aliud adiunctum sibi quadam speciali confidentia
que inter homines oritur, aut ratione coniunctionis eiusdem sanguinis, aut ratione eiusdem patrie, aut
ratione commensationis, aut ratione servitii impensi vel recepti, in qua tali fraude sunt illi quos vocamus
proditores, de quibus ibi dicitur et dicam.</P>

<BR WP="BR1"><BR WP="BR2">
<P>	<STRONG>70-75.</STRONG>  Inde auctor querit a Virgilio cur illi de palude pingui, idest de palude Stigis, scilicet
superbi, invidi, iracundi et accidiosi cruciati in ea, et ducti a vento, scilicet luxuriosi, et quos pluvia
percutit, scilicet gulosi, et qui se cum asperis linguis incutiunt, ut sunt avari et prodigi, de quibus superius
iam diximus, qui omnes peccatores sub vitio incontinentie comprehenduntur, non puniuntur intra hanc
civitatem Ditis, sicut malitiosi cum suis sequacibus.</P>

<BR WP="BR1"><BR WP="BR2">
<P>	<STRONG>76-90.</STRONG>  Ad quod respondendo, Virgilius inducit verba Phylosophi dicentis in vii+o~ <EM>Ethicorum</EM>
in principio: <EM>Contra mores fugiendorum tres sunt species: incontinentia, malitia et bestialitas</EM>
{<FONT SIZE="-1">Arist., <EM>Eth</EM>. VII i 1145a 15</FONT>}, ubi sic ait Thomas comentator: <EM>Quarum differentiam sic oportet accipere,
cum enim supra dictum sit, quod bona actio non est sine ratione pratica vera et appetitu recto,
unde si aliquod horum duorum pervertitur, convenit quod aliquid sit in moribus fugiendum. 
Igitur si perversitas sit ex parte appetitus, ratione pratica recta remanente, erit incontinentia,
que scilicet est cum aliquis rectam extimationem habet de eo quod est faciendum vel evitandum,
sed propter passionem appetitus trahitur in contrarium.  Malitia vero est quoniam in tantum
invalescit appetitus perversitas, ut rationi dominetur.  Et ratio sequitur illud ad quod quis
trahitur per appetitum, existimans illud bonum elective operando.  Bestialitas autem erit quando
temperantia humanarum affectionum corrumpitur in tantum ut excedat terminos humanitatis</EM>, <EM>ut
erat in illis silvestribus</EM> {<FONT SIZE="-1">Thom., <EM>Eth. Exp.</EM> VII i 3-5</FONT>} ut dicit ibi Phylosophus, <EM>qui pregnantes
rescindebant et pueros comedebant</EM> {<FONT SIZE="-1">Thom., <EM>Eth. Exp. </EM>VII i 6.  </FONT>}, et in illis Anocefalis de quibus
Augustinus, <EM>De Civitate Dei</EM>, dicit, et in Lestrigonis et Ciclopibus, de quibus ait Iuvenalis in ultima
<EM>Satira</EM>, et in Garamantibus, morantibus in montibus Getulie in Africa, quos dicit Plinius esse fere a
consortio humanitatis remotos {<FONT SIZE="-1">cf. Aug., <EM>Civ. Dei</EM>  XVI 8; Iuv., <EM>Sat</EM>. XV e Plin., <EM>Nat. Hist.</EM> XXXVIII vii 28</FONT>}.  Et
ideo merito malitiosi in profundiori loco Inferni et clauso debent puniri quam incontenentes, dicente
Phylosopho in eodem vii+o~ libro: <EM>Omnino autem alterum genus incontinentie et malitie malitia
quidam latet incontinentia non</EM> {<FONT SIZE="-1">Arist., Eth. VII vii 1150b 19-22</FONT>}, quare, attenta hac etiam ratione, vide
cur auctor malitiosos fingat puniri clausos intra hanc civitatem Ditis et incontinentes extra eam.</P>

<BR WP="BR1"><BR WP="BR2">
<P>	<STRONG>94-111.</STRONG>  Iterum querit auctor a Virgilio cur usura Deum offendat, et respondet quod, secundum
quod per phylosophiam capere possimus, natura mundi a divino intellectu suum cursum summit, hoc est
ab ipso Deo, ut a natura naturante; dicta natura secunda naturata, quasi ut filia ab ipso genita et
naturata, immediate dependet, unde Phylosophus in sua Metaphysica ait sic: <EM>Deus est animal
sempiternum et optimum, a quo celum et natura dependet</EM> {<FONT SIZE="-1">Arist., <EM>Metaph</EM>. VI i 1025b 1-2</FONT>}, de qua
prima natura Seneca, in libro <EM>De Beneficiis</EM> loquens, ait: <EM>Non intelligas cum dicis 'naturam' te
mutare nomen Deo?  Quid enim est aliud natura, quam ipse Deus </EM>{<FONT SIZE="-1">Sen., <EM>Benef</EM>. IV vii 1</FONT>}?  <EM>Quam
secundam naturam ars nostra, in quantum potest, sequitur,</EM> ut ait Phylosophus in secundo
Physicorum {<FONT SIZE="-1">Arist., <EM>Phys</EM>. II ii 194a 23-4</FONT>}, quem auctor hic allegat, et sic quasi filia dicta ars potest censeri
dicte nature secunde, et per consequens quasi neptis Dei, ut dicit hic in textus.  Unde qui offendit dictam
naturam Deum immediate offendit, et qui offendit dictam artem offendit Deum mediante dicta natura
offensa.  Igitur ad propositum quod fenerator offendat sic Deum, premissis duobus modis, manifestatur:
offendit enim primo naturam in eo quod non est nature ut denarius pareat et generet alium denarium sine
corruptione sui, cum ipsa natura, ut ait Phylosophus, velit quod corruptio unius sit generatio alterius
{<FONT SIZE="-1">Arist., <EM>Gener. Corr. </EM>I iii 318b 2-3</FONT>}.  Ex quo Phylosophus, in primo <EM>Politicorum</EM>, improbando ipsam
naturam ait: <EM>Usuraria pecunia non secundum naturam sed ad invicem est, rationabiliter odio
habentur obolostica, eo quod ab ipso numismate fit acquisitio, et non superest quod acquisivimus
translationis enim gratia factum est. 'Taches' autem se facit</EM> <EM>amplius, unde et nomen istud
accepit: similia enim parta generantibus ipsa sunt; 'taches' autem fit numisma ex numismate,
quare et maxime preter naturam ista pecuniarum acquisitio est</EM> {<FONT SIZE="-1">Thom., <EM>Pol. Exp.</EM> I viii 89</FONT>}.  Ad idem
Crisostomus, <EM>Super Matheum</EM>, volens ostendere quomodo differt locatio agri vel domus ab usura, ait:
<EM>Quoniam pecunia non est disposita nisi ad emendum</EM> {<FONT SIZE="-1"><EM>Decr. Grat.</EM> II C.  XV q. i c. 2</FONT>}.   Secundo offendit
fenerator Deum in eo quod non exercet artem prout precepit Deum ipse primo homini dicendo: <EM>In
sudore vultus tui vesceris pane tuo</EM>, ut habetur <EM>Genesis</EM> capitulo iii+o~ {<FONT SIZE="-1"><EM>Gen</EM>. III 19</FONT>}, quod tangitur hic
in textu, que verba minime notant usurarii et meretrices, unde idem Phylosophus in iiii+o~ <EM>Ethicorum</EM>
sic ait: <EM>Illiberales operationes et de meretricio pasci et omnes tales et usurarii</EM> {<FONT SIZE="-1">Thom., <EM>Eth. Exp.</EM> IV iii
5</FONT>}, et sic merito etiam <EM>Sacra Scriptura</EM> usuras improbat dicendo: <EM>Pecuniam tuam non dederis fratri
tuo ad usuram</EM>, ut <EM>Levitici</EM> capitulo xxv+o~ habetur {<FONT SIZE="-1"><EM>Lev</EM>. XXV 37</FONT>}, et <EM>Luce</EM> vi+o~: <EM>Date mutuum
nichil inde sperantes</EM> {<FONT SIZE="-1"><EM>Luc</EM>. VI 35</FONT>}, et <EM>Psalmista</EM> dicente: <EM>Scrutetur fenerator omnem substantiam
eius, et diripiant alieni labores eius.  Non sit illi adiutor, nec sit qui misereatur pupillis eius; fiant
nati eius in interitum, in generationem una deleatur nomen eius et persecutus est hominem
inopem et mendicum et compunctum corde mortificare</EM> {<FONT SIZE="-1"><EM>Ps</EM>. CVIII 11-3</FONT>}, et alibi: <EM>Domine, quis
intrabit in tabernaculum tuum qui pecuniam suam non dederit ad usuram et munera super
innocentem non acceperit </EM>{<FONT SIZE="-1"><EM>Ps</EM>. XIV 1 e 5</FONT>}?</P>

<BR WP="BR1"><BR WP="BR2">
<P>	<STRONG>112-114.</STRONG>  Ultimo Virgilius sollicitat auctorem ad iter dicendo quod signum Piscium iam erat in
orizonte, idest iam apparebat in Oriente, quod signum sequitur Aries, in quo sol tunc erat, et sic erat
iuxta diem per duas horas, et plaustrum septemptrionis, resultans ex septem stellis, iacebat iam super illa
parte septemptrionali unde spirat ille ventus qui dicitur Corus.</P>
