<P>	<STRONG>7-17</STRONG>.  <EM>Cos&igrave; di ponte in ponte altro parlando </EM>{v. 1}.  In hoc capitulo xxi+o~ auctor incipit
tractare de quinta bulgia Inferni, in qua fingit puniri animas illorum qui in hoc mundo baratarias exercent
pervertendo iustitiam in suis officiis pecunia, de quibus in primo <EM>Regum</EM> dicitur: <EM>Acceperunt munera et
perverterunt iuditia</EM> {<FONT SIZE="-1"><EM>I Reg.</EM> VIII 3</FONT>}, et Tullius in secundo <EM>Officiorum</EM> ait: <EM>Male se res habent cum id,
quod virtute effici debet, pecunia actentatur</EM> {<FONT SIZE="-1">Cic., <EM>Off</EM>. II vi 21</FONT>}, unde solet diffiniri ipsa barateria sic:
<EM>Barateria est corrupta et absconsa voluptas cuiuslibet officialis premio a iustitia recedentis</EM>
{<FONT SIZE="-1"><EM>Corp. Iur. Civ., Auth.</EM> II 6</FONT>} -- in hac pice ita bulliente simili illi que bullet in arsana Venetorum, loco
quodam ubi fiunt eorum navigia nova et vetera reaptantur, et remi et sarte, idest funes, et ubi terzeroli et
artimones, qui species sunt velorum navium, suuntur, ut dicit hic textus,...</P>

<BR WP="BR1"><BR WP="BR2">
<P>	<STRONG>17-18.  </STRONG>...quantum vero ad allegoriam, auctor hanc picem accipit pro statu et vita officialium
barateriorum premissorum in cupiditate extuantium et in infamia denigratorum ut a pice quadam
bulliente, iuxta illud <EM>Registri</EM>:<EM> Quem semel horrendis maculis infamia nigrat, ad bene tergendum
multa laborat aqua</EM> {<FONT SIZE="-1"><EM>Corp. Iur. Civ., Auth.</EM> II 7</FONT>}, et forte etiam <EM>Salamon</EM> hoc respectu dixit: <EM>Qui tetigerit
picem inquinabitur ab ea</EM> {<FONT SIZE="-1"><EM>Eccli</EM>. XIII 1</FONT>}, et quod eorum barateriorum cupiditas sit ardentior aliis et
obscurior occulis bonorum hominum audi quemdam legalem textum dicentem: <EM>Avaritia mater omnium
malorum et maxime quando non privatorum sed iudicum inheret animis </EM>{<FONT SIZE="-1"><EM>Corp. Iur. Civ.</EM>, <EM>Auth.</EM> II 4</FONT>},
unde <EM>Pauper si non habet quod offerat, non solum audiri contempnitur, sed etiam contra
veritatem opprimitur; cito violatur auro iustitia, nullamque reus pertimescit culpam quam
redimere nummis existimat</EM>, ut ait Ysiderus in quodam <EM>Decreto</EM> {<FONT SIZE="-1"><EM>Decr. Grat.</EM> II C. XI q. iii c. 72</FONT>}, et in suo
libro <EM>De Summo Bono</EM> ad idem inquit: <EM>Gravius lacerantur homines a pravis iudicibus quam a
cruentis hostibus</EM> {<FONT SIZE="-1">Isid., <EM>Sent</EM>. III lii 7</FONT>}; nam cupiditatis causa aut pervertunt, aut differunt iudicium donec
bursas exauriant litigantium, ad quod etiam Phylosophus <EM>Ad Nicomacum</EM> ait: <EM>Remota cupiditate
omnino nichil iustitie restat adversum, et sic que lege determinari possunt, nullo modo iudici
relinquantur timore huius cupiditatis</EM> {<FONT SIZE="-1">Arist., Eth. V ii 1129a 32-b 10</FONT>}.</P>

<BR WP="BR1"><BR WP="BR2">
<P>	<STRONG>38-51.</STRONG>  ...fingens inde auctor hunc demonem ita venisse cum isto spiritu istius antiani Lucane
civitatis unde orta est beata Zeta et ubi est quedam statua Domini que vocatur Vultus Sanctus, et ubi
currit fluvius qui dicitur Serchius et ubi, tempore auctoris, vigebat quidam civis qui vocabatur Bonturus
Dati, summus baraterius, de quo yronice auctor sic loquitur, dum dicit quod omnes sunt ita baraterii
excepto eo, per que textualia hic sequentia patere possunt, tangens etiam hic auctor, dum fingit dictum
demonem dicere quomodo superstabat ratione dicti vitii dicte civitati, quod ait Ugo de Sancto Victore
dicens: <EM>Sicut maioris scientie vel minoris demones sunt, ita habent maiores et minores
prolationes: nam quidam supersunt uni provincie, quidam uni civitati, ut est in proposito,
quidam uni homini et uni vitio</EM> {<FONT SIZE="-1">Hug. Sanct. Vict., <EM>Descr. mapp. mund.</EM> XVI 2</FONT>}, ideo unus spiritus dicitur
superbie, unus invidie, et sic de aliis, tangens comparative inde auctor de castro Caprone, districtus
Pisani, iam obtento per Florentinos cum pacto de personis non offendendis {vv. 94-96}.</P>

<BR WP="BR1"><BR WP="BR2">
<P>	<STRONG>112-114.</STRONG>  Inde, nominatis duodecim de dictis demonibus proprio nomine, et facta de eis
quadam decina {vv. 118-123}, incidenter tangit auctor quomodo in mccc+o~ in medio mensis martii
hoc suum poema incohavit, item et quomodo Dominus, etate xxxiiii annorum, passus est et mortuus
hora sexta in cruce in medio mensis martii, si bene inspiciantur verba illa: <STRONG>Ieri, cinque hore pi&ugrave; oltre
che quest'otta / mille dugento cum sesanta sei / anni compier che qui la via fu rotta</STRONG>.  Et hec
quantum ad licteram.... </P>
