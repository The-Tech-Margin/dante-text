<P>	<STRONG>1-75.  La boccha su lev&ograve; dal fiero pasto</STRONG>.  In hoc xxxiii+o~ capitulo auctor, continuando se
ad finem precedentis capituli, inducit dictam umbram comitis Ugolini ad narrandum sibi non quomodo
proditione dicti Archiepiscopi Rugerii captus fuit et mortuus ipse et Gaddus, Anselmutius, Uguccio et
Brigata eius filii fame carcerati in quadam turri Pisis que ex hoc dicitur adhuc 'Turris famis' tanquam
factum sibi auctori notorium, sed modum miserabilem eius mortis et dictorum quattuor suorum filiorum
puerorum tanquam rem sibi ignotam, incipiendo dicere quomodo per plures menses iam steterant in
dicta turri in carcere alimentati: nam viderat ut dicit hic plures lunas in dicta carcere radiare, idest plures
cursus lunares quorum quilibet per mensem durat quando una nocte sompniavit ipse comes se videre
semper montem sancti Iuliani, positum inter Lucanam civitatem et Pisas, venari unum lupum cum suis
pullis a dicto Archiepiscopo ut a <STRONG>domno</STRONG> [v. 28],<FONT SIZE="-1"> </FONT> idest ut a domino, principaliter et secundario a
Gualandis, Sismondis et Lanfranchis nobilibus dicte civitatis Pisarum et occidi cum dictis eius filiis, quod
totum in personam sui et dictorum suorum filiorum dicit inde redundasse ut patet hic ad textum, et
quomodo dicti sui filii iuvenculi tulerunt suam vitam solum usque ad quartam diem et ipse pater usque ad
septimam ita ieiuni.  In quo tangit auctor hic quantum ad plus homo completus vivere potest sine
alimentatione: nam et tantum tulit David semel vitam ieiuni dolore illius pueri sui filii quem habuit ex
Bersabe qui septem diebus egrotavit, et mortuus est {septima} die tandem sue egritudinis et totidem
diebus stetit sine cibo et potu ipse David, inde comedit, de quo legitur in ii+o~ <EM>Regum</EM> capitulo xii+o~
{<FONT SIZE="-1">cf. <EM>II Sm.</EM> XII</FONT>}.</P>

<BR WP="BR1"><BR WP="BR2">
<P>	<STRONG>79-90.</STRONG>  Inde auctor exclamando contra dictam civitatem Pisanam propter predictam
crudelitatem, vocat eam vituperium Ytalie, paese in quo sonat in ore eius gentium hec dictio <STRONG>S&igrave;</STRONG>, [v. 80]
et imprecatur sibi etiam quod ille due ynsule Cavrara et Gorgona, vicine dicte civitati Pisarum, opponant
se fauci Arni fluminis currentis per dictam civitatem ita ut necent eam, vocando etiam dictam Pisarum
civitatem novellam Thebem Grecam ad differentiam alterius Thebis civitatis que ante fuit quam ista
Greca in Egypto destructa per Alexandrum, de qua Iuvenalis in ultima Satira sic ait: <EM>Atque vetus Thebe
centum iacet obruta portis</EM> {<FONT SIZE="-1">Iuv., <EM>Sat</EM>. XV 6</FONT>}, et Phylosophus in primo <EM>Metaurorum</EM> de ea ait:
<EM>Antiquitus Egyptus Thebe vocate </EM>etc. {<FONT SIZE="-1">Thom., <EM>Arist</EM>. <EM>Meteor. exp.</EM> I xiv 17</FONT>}: nam in dicta novella Thebe
Greca infinite crudelitates et scelera olim perpetrata fuerunt, testante Statio in primo <EM>Thebaidos</EM> dicente:
<EM>Decertata odiis sontesque evolvere Thebas / sororesque ferox nemorum et reticenda deorum /
crimina? vix lucis spatio, vix noctis abacte /  enumerare queam mores gentesque prophanam</EM>
{<FONT SIZE="-1">Stat., <EM>Theb</EM>. I 2, 230-2</FONT>}, scilicet dicte Thebis grece cuius facta scelerata dicta civitas Pisarum imitata est,
ideoque merito novellam Thebem auctor in hoc eam vocat.</P>

<BR WP="BR1"><BR WP="BR2">
<P>	<STRONG>109-120.</STRONG>  Post hec auctor procedit ad tractandum de tertia parte Cociti premissa, vocata
Tholomea, in qua fingit puniri animas illorum proditorum qui in commensali beneficio et caritate suos
consanguineos et attinentes et affines proditorie occiderunt, ut fecit dictus Tholomeus a quo dicta est
Tholomea hec pars tertia Cociti in occidendo in mensa suos illos attinentes, de quibus scripsi supra in
precedenti capitulo, et ut fecit iste frater Albericus de Manfredis de Faventia, de quo fit hic mentio, qui
una die fecit convitari secum ad prandium in terra Sozarie, districtus Faventini, Manfredum et
Alberghettum fratres et eius nepotes quos ibi in fine prandii occidi fecit a quibusdam suis famulis ibi
reclusis in quadam camera, monitis primo a dicto fratre Alberico quod, dum ipse peteret fructus
apportari deberent, exire et illud maleficium proditorium facere, et ita factum est;</P>

<BR WP="BR1"><BR WP="BR2">
<P>	<STRONG>124-150.</STRONG>  [I]tem et ut fecit iste dominus Branca de Oria de Ianua de domino Michaele Zanca
eius socero simili modo, ut dicit textus hic, dicendo demum auctor quomodo non attendidit dicte umbre
fratris Alberici que sibi promisit, allegando iustum fuisse et virtuosum non fuisse ibi se sibi gratum, ut
dicit textus, nec curialem, ut tangat moraliter quomodo in hoc mundo proditoribus benivole esse non
debemus, etiam si eorum proditio nobis profuerit, nec consortium eorum habere, unde Claudianus in
persona Theodosii Imperatoris loquentis contra quendam Gildonem proditorem ait: <EM>Quamvis
discrimine summo / proditor apportet suspensa morte salutem / nunquam gratus erit,
dampnamus luce reperta / perfidiam nec nos patimur commictere tali</EM> {<FONT SIZE="-1">Claud., <EM>Bell. Gild.</EM> I 263-5</FONT>};
idem et Titus Livius scribit {<FONT SIZE="-1">cf. Tit. Liv., <EM>Urb. Cond. </EM>XIII</FONT>} de Sabinis salentibus Tarpeiam, virginem
romanam proditorie tradentem eis dictam urbem Romanam in promissione sibi facta de dando ei omnia
ornamenta levarum suarum manuum; nam habita urbe cum clipeis quos in sinistris gestabant
oppresserunt et occiderunt eam dicendo et interpetrando in odium eius dicta scuta fore pro dictis
promissis ornamentis.  Nunc autem, post hec restat videre quid auctor hic sentire voluit, inducendo
dictam umbram dicti fratris Alberici ad dicendum sibi quomodo sepe anima talium proditorum, ut fuit
ipse idem, cadit ibi in illa parte Cociti dicta Tholomea antequam Atropos, que mors interpretatur, faciat
eius corpus mori; de qua Atropos vide quod scribam infra in <EM>Purgatorio</EM> in capitulo xxi+o~, substituto
quodam diabolo in tali corpore regente illud vice dicte eius anime toto tempore sibi prefixo, et antequam
ad illud aperiendum veniamus premictamus hic hec verba canonizata sancti Ilarii: <EM>Intelligentia dictorum
ex causis est assumenda dicendi, quia non sermoni res, idest intellectus, sed rei est sermo
subiectus</EM>, ubi <EM>Glosa</EM> super dicto verbo: <EM>Ex causis</EM>, ait: <EM>Non statim debemus intelligere ut verba
prima facie sonare videntur, maxime ubi ambigua sunt, sed debemus recurrere ad intentionem
loquentis</EM> {<FONT SIZE="-1"><EM>Decr. Grat. </EM>I D. LIV c. xiii</FONT>}.  Sic igitur ad propositum si staremus huiusmodi verbis auctoris nec
recurremus ut presuponeret ipse auctor -- videlicet quod corpus humanum viveret sine vita si viveret
sine <EM>Anima, cum anima sit spiraculum vite humani corporis</EM>, ut habetur <EM>Genesis</EM> capitulo ii+o~
{<FONT SIZE="-1"><EM>Gen</EM>. II 7</FONT>}, quod absurdum et inhumanum et contradictorium esset -- dicere non obstat quod dicitur de
diabolo, substituto hic ita loco anime; nam demon ex sua natura non habet ut vivificet corpus sine anima,
licet magica fallacia hoc videatur posse facere, sed non veraciter, ut in puero Simonis Magi; nam
Magister Sententiarum super illis verbis Petri dicentis, ut habetur in <EM>Actibus Apostolorum</EM> capitulo
v+o~: <EM>Anania, cur temptavit cor tuum Sathanas</EM>? ait: <EM>Sathanas eius cor implevit non intrando
substantialiter, sed malitie sue virus inserendo</EM> {<FONT SIZE="-1">Petr. Lomb., <EM>Sent</EM>. II viii 5 (<EM>Act. Ap.</EM> V 3)</FONT>}.  Et hoc eodem
modo debet intelligi: scribitur in <EM>Evangelio</EM> de Iuda ibi: <EM>Et cena facta, cum dyabolus iam misisset in
cor eius ut traderet Dominum, post buccellam introvit in illum Sathanas</EM> {<FONT SIZE="-1"><EM>Ioh</EM>. XIII 26-7</FONT>}.  Preterea
erroneum esset dicere etiam hoc: nam sic privaretur anima suo libero arbitrio convertendi se ad Deum
usque ad mortem ut habet potestatem cum humana voluntas, ut dicit <EM>Lex</EM> iiii+o~ <EM>Pandicte</EM>: De alimentis
legatis sit ambulatoria usque ad finem {<FONT SIZE="-1"><EM>Corp. Iur. Civ., Pandect. </EM>IV iii</FONT>}.  Quare, obmissa cortice dictorum
verborum et superficie, veniamus ad medullam, idest ad intentionem veram auctoris, que fuit hec,
videlicet ut per ea, que sic dicit, velit tangere quod ut plurimum contingit hominibus hoc mundo
cadentibus in tam nepharium et horribile ac inhumanum facinus et peccatum Deo et hominibus in tantum
abominabile et displicibile ut est hec talis proditio, preponderans et excedens omnes alias proditiones
sic specificatas in quantitate sceleritatis; nam nulla alia dictarum et propositarum proditionum rumpit duo
specialia vincula karitatis et confidentie humane sicut ista per quam homo prodit et occidit non solum
confidentem in eum ratione consanguinitatis et affinitatis, sed etiam ratione karitatis et beneficii recipiendi
in comunione mense, ab eo tali proditore ut conviva; nam plerumque homo hoc toto excessu perpetrato
quasi destinat animam suam in profundum Inferni, ut se posuit in profundum peccatorum, tradendo
vitam suam corporalem in totum dyabolo ut rem suam conducendam; nam si quis peteret a tanto
peccatore "ubi est anima tua?" responderet, ut multos magnos peccatores ad hoc respondere iam
audivi: "iam est in Inferno", ut et etiam dicebant illi peccatores in quorum persona, <EM>Ysaia</EM> capitulo
xxviii+o~, sic ait: <EM>Percussimus fedus cum morte, et cum Inferno fecimus pactum contempnendo
converti</EM> {<FONT SIZE="-1"><EM>Is</EM>. XXVIII 15</FONT>}, ad quod ait Salamon <EM>Proverbiorum</EM> capitulo xviii+o~: <EM>Impius cum in
profundum peccatorum venerit contempnit</EM> {<FONT SIZE="-1"><EM>Prov</EM>. XVIII 3</FONT>}, ut contempsit Iuda se laqueo
suspendendo et Cayn proditione facta de fratre dicendo versus Deum: <EM>Maior est iniquitas mea quam
ut veniam merear</EM>, ut legitur <EM>Genesis</EM> iiii+o~ capitulo {<FONT SIZE="-1"><EM>Gen</EM>. IV 13</FONT>}, item et Augustinus super hoc versu
<EM>Psalmiste</EM>: <EM>Non absorbeat me profundum, neque urgeat super me puteus os suum</EM>, ait: <EM>Puteus est
profunditas humane iniquitatis, in qua si cecideris non claudet super te os suum, si tu non claudis
os tuum in confitendo ut penites</EM> {<FONT SIZE="-1"><EM>Decr. Grat.</EM> II <EM>De Poen.</EM> D. I c. lx (<EM>Ps</EM>. LXVIII 16)</FONT>}, subaudi ut fecit David
proditione facta de Uria dicendo: <EM>Miserere mei Deus secundum magnam misericordiam tuam</EM> {<FONT SIZE="-1"><EM>Ps</EM>. L
3</FONT>}, et ex hoc notanter dicit hic auctor in persona dicte umbre quod sepe que dicta sunt contingunt, ergo
non semper anime talium proditorum ibi cadunt ut dicit textus, et hoc mistico tali et allegorico sensu
intelligas auctorem scribere dum dicit et fingit animam talium proditorum ibi ita sepe eadem cadere
nundum corpore mortuo, sub quo eodem sensu et figura de talibus scripsit Salamon in <EM>Proverbiis</EM>
dicens: <EM>Ne aquiescas peccatoribus dicentibus "insidiemur sanguini, abscondamus tendiculas
contra insontem, et deglutiamus eum sicut Infernus viventem, et integrum quasi descendentem in
lacum</EM> {<FONT SIZE="-1"><EM>Prov</EM>. I 10-2</FONT>}, et <EM>Psalmista</EM> dicens: <EM>Veniat mors peccatorum super eos, et discendant in
Infernum viventes</EM> {<FONT SIZE="-1"><EM>Ps</EM>. LIV 16</FONT>}, et Iohannes in Apocalipsi dicens etiam forte de tali proditore et
diffidente peccatore: <EM>Scio enim opera tua quod nomen habens ut vivas et mortuus es</EM> {<FONT SIZE="-1"><EM>Apoc</EM>. III 1</FONT>}. 
Item ad id quod fingit auctor hic dyabolum quendam regere et gubernare corpus talium in hoc mundo
vacuum, ita anima, ut dicit textus, facit quod ait Yeronimus super illis verbis Apostuli translatis in
quodam <EM>Decreto</EM>: <EM>Tradi hominem huiusmodi Sathane in interitu carnis; </EM>quomodo tradit eum
Sathane querit ipse Yeronimus et respondet ita sibi ipsi:<EM> Discedit a mente sua et avertit se et reliquit
domum eius vacuam</EM>, super quibus verbis ita <EM>Glosa</EM> inquit: <EM>Sathane dicitur tradi quia dyabolus in eo
habet potestatem, quasi ut in pectore suo</EM> {<FONT SIZE="-1"><EM>Decr. Grat</EM>. II C. XI q. iii c. 21 (Hier., <EM>Iud. Homil.</EM> I 1 e <EM>I Ep. Cor. </EM>V
5)</FONT>}, et sic intelligi debet in hoc passu et in alio supra proxime dicto loqui auctorem.</P>
