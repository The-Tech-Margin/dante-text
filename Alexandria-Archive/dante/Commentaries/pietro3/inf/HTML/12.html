<P>	<STRONG>1-6.  Era lo loco ove a sciender la riva</STRONG>.  In principio huius xii+o~ capituli auctor fingit se
reperire umbram Mynotauri, olim bestialissimi hominis, super hanc ruinosam partem Inferni ut per hoc
tacite denotet ibi animas bestialium hominum, de quibus tetigi supra in proxime precedenti capitulo,
cruciari, comparando dictam ruinam illi ruine que est in diocesi Tridentina iuxta flumen Atticis, in
contrata que dicitur Marco, ut dicit textus.</P>

<BR WP="BR1"><BR WP="BR2">
<P>	<STRONG>12-13.</STRONG>  Post hec, ut pateant que hic de hoc Mynotauro et eius morte tanguntur, sciendum est
quod Mynos, olim rex Cretensis insule, habens quendam filium nomine Androgeum, ingenio
subtilissimum, misit ipsum ad Studium Atheniensem, ubi ita breviter in scientia profecit quod nedum alios
scolares, sed etiam magistros, disputando superabat, unde invidia, precipitium letale, ibi passus est ab
illis.  Quo scito, dictus Mynos obsedit ipsam civitatem Athenarum, qua obsidione manente, Pasiphes,
uxor dicti Minois, nepharia luxuria mota, exarsit in quendam taurum, cum quo rem habuit breviter,
inclusa in quadam vacca lignea coperta pelle cuiusdam vacce, et hoc industria Dedali, industriosissimi
magistri -- de quo Ovidius in viii+o~, ubi de hac scribit, ait: <EM>Dedalus ingenio faber celeberrimus arte /
ponit opus</EM> etc. {<FONT SIZE="-1">Ov., <EM>Met</EM>. VIII 159-160</FONT>} -- ex quo coitu natus est iste Mynotaurus, in parte homo et in
parte taurus -- de quo idem Ovidius: <EM>Semibovemque virum semivirumque bovem</EM> {<FONT SIZE="-1">Ov., <EM>Ars Am. </EM> II 24</FONT>}
-- quod monstrum positum est demum in laberinto, loco inextricabili, facto per dictum Dedalum in
civitate Rectimi dicte insule; inde, capta dicta civitate Athenarum per ipsum Mynoem, inde recessit sub
tali tributo convento et dare debendo, scilicet quod dicti Athenienses deberent mictere usque ad novem
annos quolibet triennio septem corpora humana ad devorandum dicto Mynotauro.  Unde contingit
ultimo triennio quod sors contingit super Theseo, filio Egei, ducis dicte civitatis Athenarum, qui, ita
missus cum aliis, liberatus est ab Adriana, filia dicti Mynois, phylocapta de ipso, docendo eum ire per
dictum laberintum cum filo quod sibi dedit, et occidere dictum Mynotaurum.  Quam ystoriam Virgilius in
vi+o~ fingit dictum Dedalum pinxisse in templo Apollinis quod construxit in contrata Eubonice dicens:
<EM>In foribus letum Androgei; tum pendere penas / Cecropidem iussi miserum septena quotannis /
corpora natorum; stat ductis sortibus urna. / Contra elata mari respondet Gnosia tellus: / hic
crudelis amor tauri suppostaque furto / Pasiphe mixtumque genus prolesque biformis /<FONT FACE="Times" SIZE="-1">
</EM></FONT><EM>Mynothaurus inest, Veneris monimenta nefande, / hic labor ille domus et inextricabilis error; /
magnum regine sed enim miseratus amorem / Dedalus ipse dolos tecti ambagesque resolvit, /
ceca regens filo vestigia</EM> etc. {<FONT SIZE="-1">Verg., <EM>Aen</EM>. VI 20-30</FONT>}.  Et Ovidius, in suo preallegato libro, ad hoc etiam
ait: <EM>Quo postquam geminam tauri iuvenisque figuram / clausit et Acteo bis pastum sanguine
monstrum / tertia sors annis domuit repetita novenis</EM> {<FONT SIZE="-1">Ov., <EM>Met</EM>. VIII 169-71</FONT>}.  Dicit Magister
Ystoriarum quod dictus Mynotaurus, quantum ad veritatem, homo fuit penitus inhumanus, bestialis et
crudelissimus; igitur per poetas sic fingitur semibesta {<FONT SIZE="-1">cf. Petr. Comest., <EM>Hist. Imp.</EM> II vi 2</FONT>}.  Servius vero
videtur dicere quod talis fictio fuit quod dictus Mynotaurus genitus est ex dicta regina et Ypocrisario,
quadam ignobili persona, et in quantum homo erat nobilis dicitur, in quantum taurus ignobilis {<FONT SIZE="-1">Serv., <EM>Aen.
comm. </EM>VI 16</FONT>}.</P>

<BR WP="BR1"><BR WP="BR2">
<P>	<STRONG>41-43.</STRONG>  Ad id quod tangit hic de Chaos auctor, sciendum est quod nedum Sacra nostra
Scriptura, sed etiam scriptura gentilium poetarum ponit primordialem materiam mundi, quam dicimus
'Ylem', in principio confusa fuisse, unde dicta fuit 'Chaos', quod 'confusionem' sonat -- unde Ovidius
in primo ad hoc ait: <EM>Ante mare et terras et, quod tegit omnia, celum, / unus erat toto nature vultus
in orbe, / quem dixere Chaos, rudis ingestaque moles</EM> {<FONT SIZE="-1">Ov., <EM>Met</EM>. I 5-7</FONT>} -- et sic elementa quodam
quasi amore, simul tunc mixta manebant, verum quia in effectum discordantia erant; Deus, ut
concordaret ea in effectibus producendis, separavit ea -- unde subdit ibi Ovidius: <EM>Hanc deus et melior
litem natura decrevit; / nam celo terras et terris abscidit undas / et liquidum spisso secrevit ab
ethere celum</EM> {<FONT SIZE="-1">Ov., <EM>Met</EM>. I 21-3</FONT>}.  Honorius Solitarius, in suo libro de <EM>Ymagine Mundi</EM>, in hoc ait:
<EM>Elementa dicta sunt quasi yle ligamenta que se invicem tenent, et in discordi sua natura quasi
cum brachiis concordi federe vicissim se commiscent.  Nam terra sicca et frigida aque frigide
connectitur, aqua frigida et humida aeri humido, aer humidus et calidus igni calido, ignis calidus
et aridus terre aride</EM> {<FONT SIZE="-1">Aug. Honor., <EM>Imago Mund.</EM> I iii</FONT>}; de hac etiam concordia et discordia<FONT FACE="Times" SIZE="-1"> </FONT>elementorum
vide quod scribit Plato in fine sui <EM>Timei</EM> {<FONT SIZE="-1">cf. Arist., <EM>Cael</EM>. II xiii 293b 30-2</FONT>}.  Modo fuit opinio certorum
phylosophorum quod in quolibet cursus fine octave spere qui fit in xxxvi {mille} annis, omnia in suum
esse primordiale reverteretur, et, per consequens, dicta elementa tunc redirent ad dictum eorum
amorem uniendi se iterum simul ut primo fuerant, et sic reiterabitur semper talis confusio et chaos,
elapso dicto spatio temporis, secundum dictos phylosophos. </P>

<BR WP="BR1"><BR WP="BR2">
<P>	<STRONG>46-48.</STRONG>  Post hec auctor procedit ad tractandum de illa violentia quam homo facit in proximum
suum, tam in persona, occidendo eum et feriendo, quam in rebus derobando eum; verum quia hoc
maxime tyrampni faciunt, arripientes sanguinem hominibus sibi subditis et avere, ut dicit hic textus, et
secundario homicide et predatores, ideo fingit animas talium in hac fovea sanguinis bulientis puniri ita
gradatim, plus et minus submersas, ut textus hic dicit.  Quam foveam sanguinis allegorice auctor accipit
pro statu et vita talium in hoc mundo viventium, quasi sint in quodam ardore et affectu effundendi
sanguinem aliorum et facultates auferendi, ad quod respiciens Ozea propheta ait: <EM>Princepes eius in
medio et quasi lupi rapientes predam et ad effundendum sanguinem</EM> {<FONT SIZE="-1"><EM>Hiez</EM>. XXII 27</FONT>}, et <EM>Psalmista</EM>
dicens: <EM>Ne perdas cum impiis Deus animam meam et cum viris sanguinum vitam meam in
quorum manibus iniquitates sunt et dextera eorum repleta est muneribus</EM> {<FONT SIZE="-1"><EM>Ps</EM>. XXV 9-10</FONT>}, de quo
Sallustius causam assignando inquit: <EM>Ita boni quam mali tyramnis suspiciores sunt, et semper aliena
virtus eis suspecta est, ideo ad sanguinem deducuntur</EM> {<FONT SIZE="-1">Sall., <EM>Bell. Cat</EM>. VII</FONT>}, et Claudianus dicens:
<EM>Sors ista tyrampnis / convenit; invideant claris fortesque trucident, / muniti gladiis vivunt
sceptique venenis</EM> {<FONT SIZE="-1">Claud., <EM>Paneg. Honor.</EM> <EM>Quint. </EM>290-2</FONT>}.  Et congruente hec forma pene extuantis
sanguinis facit ad propositum: nam quis non dicet Cesarem extuasse in sanguinem in hoc mundo, dicente
Lucano: <EM>Cesar in arma furens nullas nisi sanguine fuso / gaudet habere vias</EM> {<FONT SIZE="-1">Lucan., <EM>Phars</EM>. II 439-40</FONT>}, et Annibalem, qui dum semel vidisset quandam foveam plenam humano sanguine ait: <EM>"O
formosum spectabulum!"</EM>, dicit Seneca in libro <EM>De Ira</EM>, <EM>Quantum illi pulcrius visum fuisset, si
flumen complesset!, et subdit: Quid miri?  Innatus erat sanguini</EM> {<FONT SIZE="-1">Sen., <EM>Dial</EM>. IV v 4</FONT>}, sicut Cirus,
cuius caput abscissum Tamiris regina, hoc respectu in utre sanguinis humani immersit dicendo:
<EM>'Sanguine sitisti et sanguinem bibe'</EM> {<FONT SIZE="-1">Or., <EM>Hist. Pag.</EM> II vii 6</FONT>}.  Ex quo etiam divina iustitia talis ut
plurimum in sanguine vitam finiunt, Iuvenali dicente: <EM>Ad generum Cereris sine cede et vulnere pauci /
descendunt reges et sicca morte tyrampni</EM> {<FONT SIZE="-1">Iuv., <EM>Sat</EM>. X 112-3</FONT>}, fingendo auctor hic se reperire
Centauros agentes, ut dicit textus, de quorum allegoria statim inferius dicam.</P>

<BR WP="BR1"><BR WP="BR2">
<P>	<STRONG>55-57.</STRONG>  Allegorice hii Centauri pro stipendiariis equitibus summuntur, ex eo quod die noctuque
equis insidunt, et quia dictus rex Ysion fuit primus in Grecia qui tales stipendiarios invenit, ideo fingitur
ex Iunone eos creasse.  Nam Ysion 'dignitas' interpretatur que, coniuncta cum humana potentia, que
pro dicta Iunone ponitur, talia invenit, et quia tyrampni maxime hiis talibus stipendiariis tuentur et
sanguinem spandunt ideo auctor fingit hic tyrampnos sic ab eis, ut a Centauris, custodiri, ne a sua pena
debita releventur, ut dicit textus.</P>

<BR WP="BR1"><BR WP="BR2">
<P>	<STRONG>65.</STRONG>  Item nominat Chironem, filium Saturni et nutritorem Achillis, unde Ovidius: <EM>Te Saturnus
equo geminum Chirone creavit</EM>, et <EM>Phyllirides puerum cithera prefecit Achillem</EM> {<FONT SIZE="-1">Ov., <EM>Met</EM>. VI 126 e
<EM>Ars Am</EM>. I 11</FONT>}.</P>

<BR WP="BR1"><BR WP="BR2">
<P>	<STRONG>67-69.</STRONG>  Modo veniamus ad dicendum de hiis Centauris quos auctor hic se fingit invenire, ut
Virgilius fingit etiam Eneam in Inferno reperisse inter alia monstra, dicens in vi+o~: <EM>Multaque preterea
variarum monstra ferarum, / Centauri in foribus stabulant </EM>etc. {<FONT SIZE="-1">Verg., <EM>Aen</EM>. VI 285-6</FONT>}, quos poete
fingunt genitos ex Iunone in nubibus ex semine Ysionis regis, medios equos et medios viros, nominando
inter alios dictum Nexum, qui mortuus est pro Dyanira et, sic mortuus, se vindicavit de Hercule eius
occisore, ut dicit textus hic, de cuius ystoria Ovidius scribit in viiii+o~, inter alia dicens quod Hercules,
dum semel devenisse cum Dyanira, eius uxore predicta, ad Eubenum flumen, fecit transportari dictam
eius uxorem per hunc Nexum centaurum ad aliam partem dicti fluminis, quam, sic transportatam, dictus
Nexus carnaliter voluit cognoscere, unde dictus Hercules eum sagiptavit et vulneravit ad mortem
venenata sagipta sanguine Ydre, qui, sic moriendo, dedit camisiam suam suo sanguine venenato
infectam dicte Dyanire, dicendo quod erat talis virtutis quod quandocumque indueret ipsa eam, ipsum
Herculem revocaret eum in amorem sui, unde postea, dum Hercules phylocaptus foret de Yole et non
curaret de ipsa Dyanira, dicta Dyanira bona fide fecit hoc quod eam docuit Nexus, et sic mortuus est
Hercules {<FONT SIZE="-1">cf. Ov., <EM>Met</EM>. VI 98-210</FONT>}.</P>

<BR WP="BR1"><BR WP="BR2">
<P>	<STRONG>72.</STRONG>  Item nominat Folum, de quo Virgilius in sua <EM>Georgica</EM> ait: <EM>Bacchus et ad culpam causas
dedit, ille furentis / Centaurus leto domuit, Roceumque Follumque</EM> {<FONT SIZE="-1">Verg., <EM>Georg</EM>. II 455-6</FONT>}.  </P>

<P>	<STRONG>107-112.</STRONG>  Inde fingit inter tales se reperire umbram Alexandri Macedoni, et merito, dicente
Lucano de eo: <EM>Illic Pelliaci proles vesana Phylippi, / felix predo, iacet terrarum vindice fato /
humana cum strage ruit gladiumque per omnes / exegit gentes; ignotos miscuit amnes /
Persarum Eufratem, Indorum sanguine Gangen</EM> {<FONT SIZE="-1">Lucan., <EM>Phars</EM>. X 20-1 e 31-3</FONT>}.  Item umbra Siculi
Dionisi tyrampni, item Azzolini de Romano cruentissimi tyrampni olim, item marchionis Obizonis de Este
qui egrotando suffocato est a marchione Azzone suo filio, licet auctor faciat eum hic privignum vocari a
dicto centauro quodam presumptione rationabili: nam, licet probabiliter, et secundum naturam verus
filius eius fuisset, tamen, fictione iuris et rationis, filius homicida patris potius filius putativus quam verus
dici debet.  Unde <EM>Lex Codicis</EM> fingit: <EM>Non matrem illam matrem que vite proprii filii ut inimica
insidiatur</EM> {<FONT SIZE="-1">Lucan., <EM>Phars</EM>. X 20-1 e 31-3</FONT>}, et cum etiam Phylosophus dicat in viii+o~ <EM>Ethicorum</EM> quod
inter patrem et filium naturalis fit amicitia {<FONT SIZE="-1">Arist., <EM>Eth</EM>. VIII i 1155a 16-22</FONT>}.</P>

<BR WP="BR1"><BR WP="BR2">
<P>	<STRONG>113-114.</STRONG>  Et ex hoc auctor fingit nunc ita se quasi stupidum revolvisse, hoc audito a dicto
Centauro, ad Virgilium, ut ad rationem, qui sibi dixit quod ille Centaurus, sive eius talem dictum, esset
sibi primus seu primum, et ipse Virgilius, ut ratio, priventur sic ab ipso Centauro ad dicendum id quod
per rationem dici debet.</P>

<BR WP="BR1"><BR WP="BR2">
<P>	<STRONG>118-120.</STRONG>  Post quos tyrampnos fingit se auctor in alia parte invenire inter homicidas umbram
domini Guidonis<FONT FACE="Times" SIZE="-1"> </FONT>Anglici comitis de Licestria, qui scidit in gremio Dei cor etc., ad cuius ystoriam
sciendum est quod comes Simon, pater dicti comitis Guidonis de Licestria de Anglia presumpsit olim
contra regem Ricardum Anglicum, et cum eo ultimo bellum habuit, in quo victus et mortuus fuit dictus
comes Simon, et dictus dominus Guido eius filius cum omnibus de domo sua expulsi sunt de Anglia; qui
dominus Guido venit in Epuliam postea cum rege Karulo veteri, cum quo rege Karulo veteri, existens
dictus comes Guido in Curia Romana aput Viterbum, non valens alio modo occidere in vindictam dicti
sui patris, quendam dominum Henricum de domo regali dicti regis Anglici, tunc existente in dicta Curia
pro ambasciatore, uno mane in ecclesia maiori dicte civitatis, in elevatione corporis Domini, illum gladio
perforavit.  Quo sic mortuo, eius barones cor eius in Angliam detulerunt, quod dictus rex fecit poni
balsematum in quadam pisside in manu cuiusdam staue marmoree super pontem Tamisii fluminis
currentis per civitatem Londre in Anglia predicta, cum hoc carmine ibi sculpto et sic prolato ab ipsa
statua: <EM>Cor gladio scissum do cui consanguineus sum</EM>.</P>

<BR WP="BR1"><BR WP="BR2">
<P>	<STRONG>134.</STRONG>  Item dicit auctor, in persona dicti Nessi Centauri, quomodo in dicto sanguine ab alia parte
bullit umbra Atile, olim regis Humnorum, qui, subiugatis sibi omnibus partibus aquilonis et rege
Scytarum, collecto exercitu Humnorum, Rugorum et Massagetarum, ivit in Galliam et eam cum
Germania cepit; inde venit in Ytaliam et eam cepit, et civitatem Florentie comburi fecit, occisis xxiiii
{mille} Florentinis; inde, reversus in eius contratam, occidit Beldam, fratrem suum, et sanctam Ursulam
cum xi {mille} virginibus interfici fecit; tandem ebrietate suffocatus est.</P>

<BR WP="BR1"><BR WP="BR2">
<P>	<STRONG>135.</STRONG>  Item umbra Pirre, regis Epirotarum, et Sexti, filii Pompei Magni, pirate, de quo Lucanus:
<EM>Sextus erat, Magno proles indigna parente, / qui mox Sileis exul crassatus in undis / polluit
equoreos Siculus pirata triumphos </EM>{<FONT SIZE="-1">Lucan., <EM>Phars</EM>. VI 420-1</FONT>}.</P>

<BR WP="BR1"><BR WP="BR2">
<P>	<STRONG>137-138.</STRONG>  Item Ranerii de Pazis de Valdarno et Ranerii de Corneto, magnorum predatorum.</P>
