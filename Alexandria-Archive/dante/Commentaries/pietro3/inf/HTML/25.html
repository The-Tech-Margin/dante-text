<P>	<STRONG>10-15.  Al fine de le sue parole il ladro</STRONG> [v. 1].  In hoc xxv+o~ capitulo continuando se
auctor premictit quomodo Capaneus, ruens de muris Thebarum sua arrogantia, ut scripsi in capitulo
xiiii+o~ supra, non apparuit sibi superbior isto spiritu Vannis Fucci, ex quo summit causam exclamandi
contra dictam civitatem Pistorii, dicendo quomodo deberet stantiare, idest statuere, ut funditus
destrueretur, cum in male agendo superet eius malum semen, idest Catelinam romanum, a quo dicta
civitas originem traxit; nam, ut scribit Sallustius {<FONT SIZE="-1">cf. Sall., <EM>De con. Cat. </EM>LVII</FONT>}, iste Catelina, de Roma
expulso, cum suis coniuratis venit ad civitatem Fesule, ubi obssesus diu fuit a Romanis, demum inde
exivit et ivit ad agrum Pistoriensem ubi victus est et mortuus a Metello consule romano, habito bello in
Campo Piceno ibi prope, cuius residua gens, per fugam reducta ad Alpes, redivit postea, remoto dicto
consule, et dictam civitatem in dicto agro Pistoriensi originavit.</P>

<BR WP="BR1"><BR WP="BR2">
<P>	<STRONG>25-33.</STRONG>  Inde tangit auctor de Caco centauro, qui olim morabatur sub saxoso antro montis
Aventini, qui est Rome, ad quem locum semel Hercules cum magno suo armento applicuit, de quo
armento iste Cacus multas vaccas furabatur et ducebat per caudam in dictum eius antrum ne vestigia
vera paterent quem Hercules cum sua clava ibi occidit, reperto dicto furto, de quo Virgilius in viii+o~
ait: <EM>At furis Caci mens effera</EM>, et subdit: <EM>Quattuor a stabulis prestanti corpore thauros / advertit,
totidem forma superante iuvencas. / Atque hos, neque forent pedibus vestigia rectis, / caudam in
speluncam tractos versisque viarum / inditii raptos saxo occultabat opaco </EM>{<FONT SIZE="-1">Verg., <EM>Aen</EM>. VIII 205 e
207-11</FONT>}.</P>

<BR WP="BR1"><BR WP="BR2">
<P>	<STRONG>68-69.</STRONG>  Secundus vero modo furandi, de tribus quos supra premissi {cf. comm. ad <EM>Inf</EM>. 24
124-126}, est in illo homine qui in continuo affectu et proposito et motu est die noctuque furandi, non
actento si res sit apta ad furandum vel non, ut modo de primo modo furandi dixi, et hoc tangit hic auctor
secundario in umbra Agnelli de Brunelleschis de Florentia, quam fingit in sequenti capitulo ita
commisceri et uniri cum illo serpente, idest cum proposito et affectu diabolico continue furandi, pro quo
allegorice talis serpens accipitur.  {N.B.: Passus iste remotus est ab comm. ad <EM>Inf</EM>. 24.}</P>

<BR WP="BR1"><BR WP="BR2">
<P>	<STRONG>79-81.</STRONG>  Inde tangit auctor de ramarro, qui est serpens viridis et ascendit ramos sepium et inde
ad alia sepem se iacit, et ideo dicitur 'ramarrus' a 'ramo', et maxime hoc facit sole existente in signo
Leonis, in quo est quedam stella que dicitur Canis a qua dicuntur dies canicularii de quibus dicitur hic in
textu, qui in medio mensis Iulii incipiunt.</P>

<BR WP="BR1"><BR WP="BR2">
<P>	<STRONG>85-87.</STRONG>  Tertius modus furandi {cf. comm. ad <EM>Inf</EM>. 24 124-126} est illorum furium qui non soli,
sed in societate quadam illud agunt, ut lupi illi de quibus Statius in tertio Achilleidos {<FONT SIZE="-1">Stat., <EM>Achill</EM>. I 704-8</FONT>} comparative dicit, scilicet quod, federe iuncto in nocte, in societate rapinando vadunt, videlicet
eundo dicti tales fures rumpendo et subintrando parietes et muros et hostia reserando, et unum de eis
mictendo per tales fracturas, quasi ut serpentes, ad serpendum et furandum, et reliqui alii remanendo
extra ad custodiam et ad recipiendum res furatas, ad quod dicitur in <EM>Exodo</EM> capitulo xxii+o~: <EM>Si
perfodiens inventus fuit et mortuus fuerit, non est homicidium</EM> {<FONT SIZE="-1"><EM>Ex</EM>. XXII 2-3</FONT>}, et in <EM>Proverbiis</EM>
Salamonis xxviiii+o~ capitulo dicitur etiam: <EM>Qui cum fure partitur, occidit animam suam</EM>;
<EM>consentiendo vel occultando</EM> dicit ibi Glosa {<FONT SIZE="-1"><EM>Prov</EM>. XXIX 24 e <EM>Gl</EM>. rel.</FONT>}; quem tertium modum furandi
tangit auctor allegorice in sequenti {sed glossa hic apparet} capitulo in illis quattuor furibus, scilicet in
domino Cianfa de Donati, in domino Guercio de Cavalcantibus, olim occiso per homines de Gaville,
terra comitatus Florentie, unde postea de illis in vindictam eius multi mortui fuerunt, et hoc tangit auctor
in fine dicti sequentis {praesentis} capituli, item in domino Bosio de Abbatibus et in Puccio Sciancato
de Caligariis de Florentia, qui, tempore auctoris, ut consocii, omnes predicti quattuor ita furabantur. 
Presentim, in eo quod fingit umbram dicti domini Guercii in forma serpentis ita percutere umbram dicti
domini Bosii in forma humana existente in umbelico, unde, ut ibi dicit textus, nostra alimentatio primo
capitur, hoc est quod embrio in ventre mulieris de eius mestruo sanguine primo nutritur, trahendo illum
ad se per umbelicum ad epar, item etiam in eo quod dicit quod ita punctus per vulnus fumabat dictus
dominus Bosius et dictus dominus Guercius, ut serpens per os suum, nichil aliud allegorice vult tangere
auctor, nisi quod collocutio talium furium in nocte in loquendo et respondendo obscura sicut fumus
procedit velata a nocturna tenebra, unde Fulgentius, scribens de Caco centauro fure, de quo dicam in
sequenti {praesenti} capitulo, ait: <EM>Si fumum fures eructuant quis involantem dum negat agnoscit? 
Nam fur aut caliginem aut fumum obicit, ne cognosci possit</EM> {<FONT SIZE="-1">Fulg. Planc., <EM>Mit</EM>. II 260</FONT>}, unde Oratius
in <EM>Sermonibus</EM> ad idem ait: <EM>Noctem peccatis et fraudibus obice nubem</EM> {<FONT SIZE="-1">Hor., <EM>Ep</EM>. I xvi 62</FONT>}.  {N.B.:
Passus iste remotus est ab comm. ad <EM>Inf</EM>. 24.}</P>

<BR WP="BR1"><BR WP="BR2">
<P>	<STRONG>88-93.</STRONG>  Item in eo quod predicti sic mutuo se mutando respiciebant se, alludit illis verbis Ovidii
auctor dicentis in iii+o~ de Cadmo, dum sub dicta allegoria forte trasmutatur in serpentem per eum de
quo etiam tangit in capitulo sequenti: <EM>Serpentem spectas? et tu spectabere serpens</EM> {<FONT SIZE="-1">Ov., <EM>Met</EM>. III 98</FONT>}, et
subdit in iiii+o~ de ipso Cadmo, quod optime facit ad propositum sic: <EM>Dixit et, ut serpens, in longam
tenditur alvum / durateque cuti squamas increscere sentit / nigraque ceruleis variari corpora
guttis / in pectusque cadit pronus, commixtaque in unum / paulatim tereti tenuantur acumine
crura / ille quidem vult plura loqui, sed lingua repente / in partes est fixa duas: nec verba volenti
/ sufficiunt, quotiensque aliquos parat edere questus, / sibilat; hanc illi vocem natura reliquit</EM>
{<FONT SIZE="-1">Ov., <EM>Met</EM>. IV 576-89</FONT>}.  {N.B.: Passus iste remotus est ab comm. ad <EM>Inf</EM>. 24.}</P>

<BR WP="BR1"><BR WP="BR2">
<P>	<STRONG>94-95.</STRONG>  Item tangit de Sabello et Nassidio, comilitonibus Catonis, morsicatis in Lybia a certis
serpentibus ita venenosis, ut in cinerem corpora eorum caderent, ut scribit Lucanus in viiii+o~ {<FONT SIZE="-1">cf.
Lucan., <EM>Phars</EM>. IX 761-805</FONT>}.</P>

<BR WP="BR1"><BR WP="BR2">
<P>	<STRONG>96.</STRONG>  Item dicit de Cadmo, de quo scripsi in precedenti {praesenti} capitulo {comm. ad vv. 88-93}, quomodo scilicet mutatus est in serpentem.  Item dicit de Aretusa, mutata in fontem, poetice
loquendo per Ovidium in v+o~ {<FONT SIZE="-1">cf. Ov., <EM>Met</EM>. V 572-642</FONT>}.</P>

<BR WP="BR1"><BR WP="BR2">
<P>	<STRONG>142.</STRONG>  Ultimo vocat fundum huius bulge saburram, ut dicitur fundus navis inglarate, ut firmus
vadat, de qua Virgilius in <EM>Georgicis</EM>: <EM>Ut cimbe instabiles fluctu iactante saburram</EM> {<FONT SIZE="-1">Verg., <EM>Georg</EM>. IV
195</FONT>}.  Alia vero dicenda in hoc capitulo scripsi in precedenti ubi videri potest ibi.</P>
