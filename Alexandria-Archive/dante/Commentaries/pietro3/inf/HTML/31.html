<P>	<STRONG>1-6.  Una medesma lingua pria mi morse</STRONG>.  Dicto comparative de natura lancee Achillis et
Pelei regis eius patris, que erat ut prius, sive primo, ictu sauciaret, secundo sanaret, -- Ovidio dicente in
suo libro <EM>De Remedio Amoris</EM>: <EM>Vulnus Achilleio quod quondam fecerat hosti, / vulneris auxilium
Pelias hasta tulit</EM> {<FONT SIZE="-1">Ov., <EM>Rem. Am.</EM> 47-8</FONT>}...</P>

<BR WP="BR1"><BR WP="BR2">
<P>	<STRONG>12-18.</STRONG>  Ideo auctor in hoc alludendo fingit eum hic ita sonasse cum cornu, ut moris est
venatorum, tangendo comparative quid legitur de Karolo Magno imperatore Romanorum et de
Rolando eius comite palatino imperante anno domini viii {centum}, contra quem Soldanus misit in
Yspaniam cum infinita gente Saracinorum Marsilium et Belliguardum fratres cum quibus multa bella
victoriosa Karolus habuit, tandem dum dictus Karolus ad Portus Cisereus transisset et Rolandus
predictus remansisset cum alia gesta, idest sotietate, ad custodiam cuiusdam contrate dicte Roncisvallis,
a dictis Saracenis adgressus est et ibi, prodictione comitis Ganellonis, victus fuit; de quo conflictu dictus
Rolandus evasit ad certos montes de quibus respiciens dictos Saracenos velle ire ad locum ubi erat
dictus Karolus, sonuit ita fortiter cum suo cornu ad hoc ut faceret de hoc Karolum provisum, quod per
octo miliaria fertur quod auditus fuit, ex quo Karolus evasit et ipse Rolandus mortuus est, fractis venis
gutturis ita sonando fortiter, ut dictum est,... </P>

<BR WP="BR1"><BR WP="BR2">
<P>	<STRONG>31-33.</STRONG>  Post hec, instando circa licteram, fingit auctor animas talium gigantum stare in hoc puteo
infernali a medio infra ut dicitur in textu hic ut in hoc sequatur Salomonem dicentem, <EM>Proverbiorum</EM>
capitulo viiii+o~: <EM>Et ignoravit quod gigantes ibi sint in profundo Inferni convive eius</EM> {<FONT SIZE="-1"><EM>Prov</EM>. VIIII
18</FONT>}; et <EM>Psalmistam</EM> etiam de eis dicentem: <EM>Tu vero, Deus, deducens eos in puteum interitus</EM> {<FONT SIZE="-1"><EM>Ps</EM>. LIV
24.</FONT>}, et alibi: <EM>Non absorbeat me profundum / neque urgeat super me puteus os suum</EM> {<FONT SIZE="-1"><EM>Ps</EM>. LXVIII
15</FONT>}, et Iohannes, <EM>Apocalipsis</EM> capitulo viiii+o~, sic etiam in hoc ait: <EM>Et aperuit puteum abissi</EM> {<FONT SIZE="-1"><EM>Apoc</EM>. IX
2</FONT>}, scilicet ille angelus de quo ibi loquitur; et quia quasi allogorice reges et tyrampni, illi qui sua terrena
potentia contemptores sunt Dei et quasi cum eo in celo etiam si possent bellarent, dici possunt illi
gigantes qui finguntur cum Iove certasse, quos auctor etiam fingit ita ligatos, ut dicit textus; merito ad
eos viventes ligatos sic a diabolo in hoc mundo possunt reduci illa verba <EM>Psalmiste</EM> dicentis: <EM>Ad
alligandos reges eorum in compedibus, et nobiles eorum in manicis ferreis</EM> {<FONT SIZE="-1"><EM>Ps</EM>. CXLIX 8</FONT>},...</P>

<BR WP="BR1"><BR WP="BR2">
<P>	<STRONG>40-41.</STRONG>  ...dicendo inde auctor quomodo ripa dicti putei similabatur muro rotundo coronato
multis turribus castri Monti Regionis districtus Senarum;</P>

<BR WP="BR1"><BR WP="BR2">
<P>	<STRONG>44-54.</STRONG>   [A]uctor in isto xxxi+o~ capitulo procedit ad dicendum et fingendum de loco Infernali
attributo animabus gigantum et de earum etiam supplitio, ad quod antequam veniamus, quero utrum
gigantes olim fuerint vere an ficte et quales, et dico quod non est dubium antiquitus in primordiali
tempore fuisse dictos gigantes homines, dico mire magnitudinis et potentie personalis, testante non
solum poetica scriptura sed etiam divina, ut ecce <EM>Genesis</EM> capitulo vi+o~ ubi dicitur ad licteram:
<EM>Gigantes autem erant in diebus illis super terra</EM> {<FONT SIZE="-1"><EM>Gen</EM>. VI 4</FONT>}, item et <EM>Baruch</EM> prophete iii+o~ capitulo
dicitur: <EM>Fuerunt gigantes nominati illi qui ab initio statura magna fuerunt scientes bellum; non
hos elegit Dominus neque via discipline invenerunt: propterea perierunt</EM> {<FONT SIZE="-1"><EM>Bar.</EM> III 26-7</FONT>}; item in
<EM>Proverbiorum</EM> capitulo xxi+o~ inquit Salamon: <EM>Vir qui erraverit a via doctrine in cetu gigantum
morabitur</EM> {<FONT SIZE="-1"><EM>Prov</EM>. XXI 16</FONT>}; item et <EM>Psalmista</EM> dicens: <EM>Non salvatur rex per multam virtutem et gigas
in multitudine virtutis sue</EM> {<FONT SIZE="-1"><EM>Ps</EM>. XXXII 16</FONT>}; item et Virgilius in vi+o~, dum fingit Eneam invenisse animas
horum gigantum in infimo loco Inferni ut fingit etiam nunc auctor, hic ita ait de eis et de eorum
magnitudine potentia et audacia dicens: <EM>Hic genus antiquum terre Titania proles, / fulmine deiecti
fundo volvuntur in ymo / hic et Aloides geminos immania vidi / corpora qui manibus magnum
rescindere celum / adgressi superisque Iovem detrudere regnis. / Vidi et crudeles dantem
Salomonea penas, / dum flammas Iovis et tonitrus imitatur Olimpi</EM> {<FONT SIZE="-1">Verg., <EM>Aen</EM>. VI 580-6</FONT>}.  Nam iste
Salamon gigas in urbe Elidis ubi Iupiter colebatur fecit fieri quoddam manuale celum eneum unde faces
admodum fulminis faciebat descendere et strepitus admodum tonitruum volendo se equari dicto Iovi,
unde subdit ibi Virgilius: <EM>Ibat ovans divumque sibi poscebat honorem</EM> {<FONT SIZE="-1">Verg., <EM>Aen</EM>. VI 589</FONT>}, qui tandem
fulminatus est a Iove et mortuus.  De quorum gigantorum magnitudinem volens tangere in persona Tition
gigantis subdit etiam ibi Virgilius: <EM>Nec non et Tition, terre omniparentis alumpnum, / cernere erat,
per tota novem cui iugera corpus, / porrigitur</EM> etc. {<FONT SIZE="-1">Verg., <EM>Aen</EM>. VI 595-7</FONT>}; item de eorum dicta audacia
legitur interdum cum turribus dictos gigantes voluisse aggredi Deum, ut patet in isto Nembroth gigante
de quo hic dicitur et de quo dicam plenius in capitulo xii+o~ infra in Purgatorio ubi ystoriam eius
recitabo; item interdum cum montibus, unde Ovidius in primo ait: <EM>Neve foret terris securior arduus
Ether, / affectasse ferunt regnum celeste gigantes / altaque coniectos struxisse ad sidera montes</EM>
{<FONT SIZE="-1">Ov., <EM>Met</EM>. I 151-3</FONT>}; item bellis et preliis ut patet de pugna Flegre de qua scripsi supra in capitulo xiiii+o~
et scribam infra in Purgatorio in dicto capitulo xii+o~, quod totum scripserunt dicti poete sub fictione
includente dictos gigantes fuisse repugnatores nature, unde ad hoc Tullius in suo libro <EM>De Senectute</EM> ait:
<EM>Quid aliud est gigantum modo bellare cum diis nisi nature repugnare </EM>{<FONT SIZE="-1">Cic., <EM>Senect</EM>. II 5</FONT>}?  Dicuntur
enim 'gigantes' a 'ge' quid est 'terra' {<FONT SIZE="-1">Isid., <EM>Etym</EM>. XI iii 13</FONT>}, ideo finguntur per poetas fuisse filios terre,
sed qua de causa hoc finxerunt dicit Varro hoc, ideo quia tempore diluvii quidam homines magni ad
altos montes fugerunt, quidam ad non sic altos, et quia, sedato et remoto dicto diluvio, qui in minoribus
montibus erant certabant ire ad altos montes predictos et faciliter vincebantur a superioribus ibi
manentibus, ideo factum est ut dii superiores et inferiores terrigene dicerentur et quia ipsi inferiores
gigantes de locis humilibus ad superiora raptabant dicti sunt habere pedes serpentinos, et hoc est quod
fingitur de pugna habita inter gigantes et Deos {<FONT SIZE="-1">Serv., <EM>Verg. exp. </EM>III 578</FONT>}.  Albericus vero in suo <EM>Poetario</EM>
vult dicere hoc dictum esse propter pugnam quam habuit Iupiter expulso Saturno suo patre de regno
Cretensi cum titanibus quasi gigantibus, et quia eos vicit fingitur Iupiter eos fulminasse {<FONT SIZE="-1">Alber. Montec.,
<EM>Rat. Dict.</EM> XXV</FONT>}, et quia post dictum diluvium tales homines, ut scribit Lactantius, in cavernis et specubus,
cum nondum domus extarent, et in cavis arboribus morarentur et ibi filios procrearent, ideo ex truncis
nasci dicebantur, et sic quia gigantes eo modo editi sunt finguntur filios terre fuisse et ita pugnasse in
fabulis poetarum {<FONT SIZE="-1">Firm. Lact., <EM>Ira Dei </EM>XI</FONT>}, subaudi Boetius in iii+o~ libro <EM>Consolationis</EM> in ultima prosa
in persona Philosophie sibi ipsi loquendo ait: <EM>"Accepisti", inquit, "in fabulis lacessentes celum
gigantes, sed illos quoque, sicut condignum fuit, benigna fortitudo disposuit"</EM> {<FONT SIZE="-1">Boeth., <EM>Cons. Phil.
</EM>III pr. xii 24</FONT>}, nam fecit ipse Deus ut natura naturata desisteret a prodictione dictorum gigantum et
procreatione, et non a procreatione elephantum et balenarum, ut dicit auctor hic, adducendo pro ratione
illud dictum Phylosophi in primo <EM>Politicorum</EM>, dicentis: <EM>Sicut enim perfectum et optimum animalium
homo est, sic separatus a lege pessimum omnium, sevissima iniustitia habens arma</EM> {<FONT SIZE="-1">Thom., <EM>Polit.
Arist. exp.</EM> I i 22</FONT>}.</P>

<BR WP="BR1"><BR WP="BR2">
<P>	<STRONG>61.  </STRONG>et quomodo dicta ripa illis gigantibus erat perizoma, idest coopertura femorum, de qua
<EM>Genesis</EM> iii+o~ dicitur, scilicet quod nostri primi parentes <EM>Fecerunt sibi perizomata de foliis ficorum</EM>
{<FONT SIZE="-1"><EM>Gen</EM>. III 7</FONT>}, dicendo etiam poetice auctor hic quomodo Iupiter minatur adhuc dictis gigantis cum
tronituat, [vv. 44-45] alludendo Lucano dicenti in tertio: <EM>Aut si terrigene temptarent astra gigantes, /
non tamen auderet pietas humana vel armis / vel votis prodesse Iovi, per fulmina tantum / sciret
adhuc celo solum regnare tonantes</EM> {<FONT SIZE="-1">Lucan., <EM>Phars</EM>. III 316-20</FONT>}, scilicet dictum Iovem.</P>

<BR WP="BR1"><BR WP="BR2">
<P>	<STRONG>77-78.</STRONG>  ...fingendo inde auctor hic primo inter animas horum gigantum animam sive umbram
dicti Nembrot se invenisse, propter cuius malum cotum, idest cogitamen, ut dicit hic auctor, non solum
unum ydioma habemus, sed plura, ut dicitur <EM>Genesis</EM> x+o~ et xi+o~ et scribam infra in <EM>Purgatorio</EM> in
capitulo xii+o~ et quia, ut dicitur in dicto x+o~ capitulo, quod ipse Nembroth fuit <EM>Robustus venator
coram Domino</EM> {<FONT SIZE="-1"><EM>Gen</EM>. X 9</FONT>}.</P>

<BR WP="BR1"><BR WP="BR2">
<P>	<STRONG>94-100.</STRONG>  Item dicit quomodo reperiit ibi umbram Fialtis gigantis filii Aloidis ita ligatam ea de
causa ut hic dicit textus; inde fingit ibi esse etiam umbram Briarei alterius gigantis, et Triphei siculi et Titii
[v. 124] et Anthei Lybici, de quibus tribus primis et quomodo fuerunt in bello cum diis, et non iste
Antheus, ait Lucanus, ibi etiam dicens: <EM>Nec tam iuxta fuit terrarum gloria Tiphon / aut Titius
Briareusque ferox, celoque pepercit</EM> {<FONT SIZE="-1">Lucan., <EM>Phars</EM>. IV 595-6</FONT>};</P>

<BR WP="BR1"><BR WP="BR2">
<P>	<STRONG>113-121.</STRONG>  ...de Antheo tangit ibidem Lucanus dum ait: <EM>Sed maiora dedit cognomina collibus
istis, / Penum qui Latiis revocavit ab arcibus hostem, / Scipio</EM> etc. {<FONT SIZE="-1">Lucan., <EM>Phars</EM>. IV 656-8</FONT>}, et hoc
tangit hic auctor de valle ista et loco ubi moratus fuit dictus Antheus in Africa in valle existente inter
Cartaginem et Dipeam ubi Scipio devicit Annibalem, unde, eodem libro, Lucanus inquit: <EM>Cognita per
multos docuit rudis incola patres: / "Nondum post genitos Tellus effecta gigantes / terribilem
Lybicis partum concepit in antris</EM> {<FONT SIZE="-1">Lucan., <EM>Phars</EM>. IV 592-4</FONT>}, et subdit: <EM>Quod non Flegreis Antheum
substulit arvis, / hec illi spelunca domus, latuisse sub alta / rupe ferunt, epulas raptos habuisse
leones</EM> {<FONT SIZE="-1">Lucan., <EM>Phars</EM>. IV 597, 601-2</FONT>}, et hoc est quod tangit hic auctor de eo et eius magnitudine.  Nam
conclusive auctor hic fingit [vv. 113-114] dictum Antheum fuisse longitudinis xxiii brachiorum vel circa,
cum ponat eius umbram in dicto puteo a medio supra eminere per quinquem allas sine cervice, et 'alla'
dicitur mensura longa fere per duo brachia, qua mensura homines mercatores in venditione pannorum
utuntur in Francia.</P>

<BR WP="BR1"><BR WP="BR2">
<P>	<STRONG>136-138.</STRONG>  Ultimo autor tangit comparative de turri illorum de Carisendis de Bononia que subdit
ita in suo fundamento quod ut arcus curvata pendet, ut dicitur hic in textu.</P>
