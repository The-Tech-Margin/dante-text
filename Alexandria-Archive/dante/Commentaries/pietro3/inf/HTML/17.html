<P>	<STRONG>Proemio.  Ecco la fiera co la coda aguzza</STRONG>.  Tractaturus amodo auctor de decem speciebus
fraudis humane, sive de decem particularibus fraudibus quibus homines in hoc mundo utuntur
diversimode decipiendo alios, quorum animas fingit puniri infra per decem loca diversa et separata, ut in
sequentibus tredecim capitulis infra patebit,... </P>

<BR WP="BR1"><BR WP="BR2">
<P>	<STRONG>1-2.</STRONG>  ...in hoc presenti capitulo, in persona huius Gerioni, premictit primo quedam que sunt de
natura huius vitii fraudis, in suo totali esse considerati, scilicet quod habet caudam acutam, in quo
allegorice tangitur offendibilis finis seu finalis nocivus actus et effectus talis vitii.  Item dicit, secundo,
quod transit montes: hoc dicit ex eo quod nedum fraudant homines sibi vicinos et presentes, sed etiam
remotos a lege, quod patet per exemplum licterarum Urie transmissarum per David ad Ioab, sub fraude
faciendi eum occidi, ut occisus fuit, de qua ystoria dicitur in secundo libro <EM>Regum</EM> xi+o~ capitulo {<FONT SIZE="-1">cf. <EM>II
Reg.</EM> XI 1-27</FONT>}, et de qua plene scribam infra in <EM>Paradiso</EM> capitulo penultimo.  Item exemplificari in
Tamiride, regina Scitarum, potest etiam hoc, que, ut scribit Solinus, victo et occiso eius filio per Cirum,
regem Medorum, aggressa est cum eius exercitu dictum Cirum, et una die, simulata fuga, fraudolose
transeundo certos montes ut conduceret dictum Cirum insequentem eam ad valles eorum, ut
commodius illum posset debellare ibi, et ita evenisse, regressa retro contra ipsum Cirum vicit eum et
occidit, de quo scribam etiam infra in <EM>Purgatorio</EM> in capitulo xii+o~.  Item dicit quod rumpit muros:
exemplum patet in illo Synone rumpi faciente muros Troye sua malitia et fraude, et quomodo, vide
Virgilium in secundo de hoc scribente {<FONT SIZE="-1">cf. Verg., <EM>Aen</EM>. II 79-321</FONT>}, et quod scribam de hoc infra in capitulo
xxx+o~.  Item dicit quod rumpit dicta fraus arma: exemplum patet in Achille vulnerante Hectorem in
loco armis detecto, et in Menalippo vulnerante Tideum, de quo Statius dicit in viii+o~ {<FONT SIZE="-1">cf. Stat., <EM>Theb</EM>.
VIII 716-66</FONT>}, et hic auctor infra in capitulo xxxii+o~ in fine.</P>

<BR WP="BR1"><BR WP="BR2">
<P>	<STRONG>10-15.</STRONG>  Inde auctor scribit hoc vitium fraudis in forma cuiusdam monstri et in persona dicti
Gerionis, regis olim Yspanie, qui valde in hoc vitio fraudis maculatus fuit, fingendo eum cum vultu iusti
hominis: hoc dicit ex eo quod aliter non esset deceptio in homine volente alium fraudare, si ostenderet in
aspectu pravitatem quam habet in corde.  Et quia secundario ad hoc sequitur venenosa serpentina
deceptio, fingit auctor eius dorsum serpentinum et maculatum, ut dicit textus.  Sub quo respectu et
colore scribit Beda {<FONT SIZE="-1"><EM>Corp. Iur. Civ., Pand.</EM> II vi 4</FONT>} quod ille demon qui fraudavit nostros primos parentes
apparuit eis cum vultu humano et virgineo et cum alio dorso serpentino.  Item etiam <EM>Lex Civilis</EM>, volens
punire hos fraudolosos sub certa pena predictos, vocat eorum tale vitium fraudis <EM>'crimen stellionatus'</EM>
ubi <EM>Glosa</EM> sic ait: <EM>Dicitur crimen stellionatus ab animali quodam reptili quod est serpenti simile et
est 'stellionatum', idest varium et diversis coloribus pictum, ut celum stellis apparet esse
distinctum, cuius varietatem imitantur deceptores et fraudolosi, qui aliud agunt et aliud simulant</EM>
{<FONT SIZE="-1"><EM>Corp. Iur. Civ., Gl. </EM>XLVII xx 2 e <EM>Digest. Nov., Gl.</EM> 435 col. 2</FONT>}.</P>

<BR WP="BR1"><BR WP="BR2">
<P>	<STRONG>21-27</STRONG>.  Item fingit eum cum cauda scorpionina in eius furca, idest in eius puncta seu cuspide
revoluta, ea ratione quam iam superius tetigi.  Ex quibus eius dictis tribus partibus auctor
integumentaliter vult trahere tres illos modos, quibus principaliter vitium fraudis in suo totali esse partitur
et perpetratur: commictitur enim hoc vitium fraudis aut facto, aut dicto, aut re ipsa: facto ut patebit infra
in tractatu furium; dicto ut patebit in tractatu lenonum et adulatorum et aliorum talium similium, re ipsa ut
patebit in tractatu falsariorum monete et instrumentorum et aliorum similium.  Et forte sub hoc eodem
integumento poete finxerunt dictum Gerionem, in quo hoc vitium fraudis auctor hic figurat unicum et
trinum, unde Virgilius in vi+o~ de ipso et prodigio quodam loquens ait: <EM>Gorgones Arpie et forma
tricorporis umbre</EM> {<FONT SIZE="-1">Verg., <EM>Aen</EM>. VI 289</FONT>}, scilicet Gerionis subaudi, et Ovidius in <EM>Epistulis</EM>: <EM>Prodigiumque
triplex armentis dives Yberii / Gerionis quamvis in tribus unus erat</EM> {<FONT SIZE="-1">Ov., <EM>Her</EM>. IX 91-2</FONT>}, tangendo
inde auctor comparative de 'bivero', animali simili in forma cuidam vulpi manente circa paludes,
precipue in Alamania alta, ubi teutonici sunt lurci, idest immondi, magis quod in bassa alia Alamania. 
Qui biverus cum toto dorso stat in terra et caudam agitat in aqua, que ad modum lingue bovine facta
est, dum vult se pascere, et est tante pinguedinis dicta cauda eius quod facit in aquas guttas ad modum
olei, ad quas pisces venientes, confestim ipse biverus conversus capit et comedit.</P>

<BR WP="BR1"><BR WP="BR2">
<P>	<STRONG>45-57.</STRONG>  Post hec auctor digressive tangit de animabus illorum qui in hoc mundo fenerando
offenderunt naturam, et, per consequens, Deum, et quomodo hoc dixi plene supra in xi+o~ capitulo. 
Quas animas fingit sub dicta pluente flamma sedere in dicto sabulo cum sacculis ad collum signatis, ut
dicit textus; in quo actu sedendi vult auctor tangere modum vivendi in hoc mundo horum feneratorum,
qui est ut plurimum sedeant ad bancum, et sedendo lucrentur, ut patet per se.  In flamma ista tali
cadente super eos tangit incendiosum eorum affectum ad multiplicandam eorum pecuniam, unde illud
crescit amor nummi quantum ipsa pecunia crescit.  Ad quod respiciens beatus Iacobus, in <EM>Epistula</EM> sua
in capitulo v+o~ sic ait: <EM>Agite nunc divites, plorate ululantes in miseriis vestris, divitie vestre
putrefacte sunt; aurum et argentum vestrum eruginavit, et erugo manducabit carnem vestram
sicut ignis, subaudi in alio mundo</EM> {<FONT SIZE="-1"><EM>Iac. Ep.</EM> V 1-3</FONT>}.  Et sic bene congruit fictio eorum pene hic per
auctorem tacte, in eo autem quod dicit quomodo videntur pasci respiciendo dictas earum tales bursas
ibi ille anime, alludit auctor verbis illis Ambrosii dicentis: <EM>Mens avari cupiditate astricta, semper
aurum et argentum videt, semper redditus cogitat, gratius aurum intuetur quam solem</EM> {<FONT SIZE="-1"><EM>Decr.
Grat.</EM> II C. I q. i c. 29</FONT>}.  Ad quod etiam Oratius respiciens, ait: <EM>Prodocent hic retinent iuvenes dictata
senesque / levo suspensi loculos tabulamque lacerto</EM> {<FONT SIZE="-1">Hor., <EM>Ep</EM>. I 55-6</FONT>}.</P>

<BR WP="BR1"><BR WP="BR2">
<P>	<STRONG>59-63.</STRONG>  Inter quas animas fingit auctor se invenisse animam cuiusdam de Ianfiliazis de Florentia,
quorum signum armature est quidam leo azzurrus in auro, et animam cuiusdam de Ebriacis de dicta
terra, quorum signum est quidam anser albus in rubeo, albior, dicit textus, burro, idest butirro; item
animam domini Ranerii de Scruvignis de Padua, quorum signum est quedam scrofa azzurra in albo
colore picta, que dicit de domino Vitaliano de Dente, paduano, et de domino Iohanne Buiamonte de
Biccis de Florentia, quorum signum sunt tres bicci, sive yrci, ut dicit textus.</P>

<BR WP="BR1"><BR WP="BR2">
<P>	<STRONG>89-90.</STRONG>  Inde auctor, volens tangere quod notabiliter ait Phylosophus in <EM>Politicis</EM> {<FONT SIZE="-1">Arist., <EM>Pol</EM>. I v
1254a 28-31</FONT>} de bono domino et bono subdito, dicens que oportent dominum scire precipere, hoc
oportet subditum scire facere, dicit quomodo minis Virgilii, velut talis boni domini, ascendit dictum
Gerionem, factus fortis tali respectu in obediendo sibi.</P>

<BR WP="BR1"><BR WP="BR2">
<P>	<STRONG>107.</STRONG>  Inde comparative tangit de Fetonte, cuius fabulam Ovidius in secundo ponit {<FONT SIZE="-1">Ov., <EM>Met</EM>. II 1-400</FONT>}, dicens quod Phebus habuit ex Climene nympha quendam filium nomine Phetontem, qui, dum
adultus foret, dictum fuit sibi una die per Epaphum, quendam alium iuvenem, iniuriose quod ipse
nequaquam erat filius solis ut credebat; quapropter, conquesto de hoc, mater eius predicta dixit ut iret
ad ipsum Phebum et peteret ab eo quod faceret eum ducere currum ipsius solis una die in signum
filiationis.  Quo sic petito et vix hoc sibi concesso per dictum Phebum, rexit dictum currum ut
inexpertus, ita quod celum combuxit in ea parte que vocatur Galaxia secundum opinionem
Pictagoricam, ac totam terram urebat, nisi quod Iupiter eum fecit fulmine mortuum precipitari in Padum
flumen.</P>

<BR WP="BR1"><BR WP="BR2">
<P>	<STRONG>109.</STRONG>  Item tangit etiam de Ycaro, filio etiam Dedali qui, appositis sibi alis, ipse et suus pater
fugiendo de insula Crete a Minoe rege, ut scribit Virgilius in vi+o~ iuxta principium {<FONT SIZE="-1">Verg., <EM>Aen</EM>. VI 25-36</FONT>}, volaverunt per aerem et demum dictus Ycarus, nesciens sequi bene vestigia dicti sui patris,
vicinando se nimis regioni calide, liquefacta pice, cum qua penne erant compacte, cecidit in mari quod
hodie adhuc etiam vocatur mare Ycareum ob hoc, unde Ovidius, <EM>De Tristibus</EM>, ait ad hoc: <EM>Dum petit
infirmis nimium sublimia pennis / Icarus, Icareas nomine fecit aquas</EM> {<FONT SIZE="-1">Ov., <EM>Trist</EM>., I i 89-90</FONT>}; alia per
se patent.  </P>
