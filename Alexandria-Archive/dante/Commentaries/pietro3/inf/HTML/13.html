<P>	<STRONG>Proemio.  Non era anchor di l&agrave; Nesso arrivato</STRONG>.  Dicto in proxime precedenti capitulo de
prima specie violentie, que in proximum commictitur, in hoc presenti xiii+o~ capitulo venit ad
tractandum auctor de secunda quam homo in persona sui commictit se occidendo directo vel indirecto,
dando scilicet causam sue morti sibi ab alio inferente, de quo primo membro tractat a principio huius
capituli, usque ibi: <STRONG>Noi eravamo anchora al tronco atesi</STRONG> {<FONT SIZE="-1"><EM>Inf</EM>. XIII 109</FONT>}, ibi incipit dicere de tali alio
secundo membro usque in finem. </P>

<BR WP="BR1"><BR WP="BR2">
<P>	<STRONG>4-9.</STRONG>  Quantum ad primum, auctor fingit se hic reperire animas talium se directo occidentium in
plantas arboreas consertas et conversas, in plantas dico fuscas et spinosas, ultra illas quas fere, scilicet
'silvestres bestie', habent in nemoribus inter Cecinam et Cornetum, terras marictimas, odientes ibi loca
culta, secundum sui naturam, ut dicitur hic in textu, inter quas animas fingit esse umbram Petri de Vineis
de Campanea, olim cancellarii Imperatoris Federici secundi.  </P>

<BR WP="BR1"><BR WP="BR2">
<P>	<STRONG>10-15.</STRONG>  Item fingit se auctor hic invenire Arpias, quas etiam, ut monstra infernalia, Virgilius fingit
Eneam in Inferno invenisse, dicens in vi+o~: <EM>Gorgones Arpieque et forma tricorporis umbre </EM>{<FONT SIZE="-1">Verg.,
<EM>Aen</EM>. VI 289</FONT>}, et quas dicit auctor expulisse Eneam cum Troianis suis de quibusdam insulis que vocantur
Strophades in Ionio mari cum prenuntiatione futuri dampni, idest future famis.  Unde Virgilius, in
persona dicti Enee, in hoc ait in iii+o~ et describendo formas earum: <EM>Servatum ex undis Strophadum
me litora primum / accipiunt. Strophades Graio stant nomine dicte / insule Ionio in magno, quas
dira Celeno / Arpieque colunt alie, Phineia postquam / clausa domus mensasque metu liquere
priores. / Tristius haud illis monstrum nec sevior ulla / pestis et ira deum Stigiis sese extulit undis.
/ Virginei volucrum vultus, fedissime ventris / proluvies unceque manus et pallida semper/ ora
fame</EM> {<FONT SIZE="-1">Verg., <EM>Aen</EM>. III 209-218</FONT>}.  Quibus expulsis per dictum Eneam et sotios eo quod cibaria omnia sibi
fedabant, una earum, vocata Celeno, ex rupe alta ita eis prenumptiavit, Virgilio ibi subdente: <EM>"Ibitis
Ytaliam portusque intrare licebit.  / Sed non ante datam cingentis menibus urbem / quam vos dira
fames nostreque iniuria cedis / ambesas subigat malis assumere mensas". / Dixit, et in silvam
pennis ablata refugit</EM>, quod totum contigit eis, ut scribit ipse Virgilius in iii+o~ {<FONT SIZE="-1">Verg., <EM>Aen</EM>. III 253-8</FONT>}. 
Quantum ad originem earum scribitur poetice quod quedam Phyneus ad instantiam cuiusdam meretricis
filium suum occidit, unde dii, de hoc irati, has Arpias miserunt ad fedandum mensas eius sed Zetus et
Calais, filii Boree, inde expulerunt eas et fugaverunt usque ad has insulas Strophades, et dictum
Phyneum ab eis liberaverunt. </P>

<BR WP="BR1"><BR WP="BR2">
<P>	<STRONG>31-39.</STRONG>  Quem Petrum demum dictus Imperator cecari fecit, accusatum sibi per cuius curiali
invidia in multis de quibus erat inscius et innocuus, unde, breviter ipse Petrus percutiendo caput ad
quendam murum se occidit -- iuxta illud Salamonis, <EM>Proverbiorum</EM> xv+o~: <EM>In merore animi deicitur
spiritus</EM> {<FONT SIZE="-1"><EM>Prov</EM>. XV 13</FONT>} -- loquendo cum auctore, ut patet hic in textu, fingendo inde auctor sibi contigisse
circa eius plantam stirpandam, ut habetur hic in textu, quod fingit idem Virgilius contigisse Enee,
applicanti post excidium Troye, contrate cuidam Tracie, iuxta tumulum Polidori, filii Priami, occisi per
Polinestorem proditorie, et quomodo dicam infra in capitulo xxx+o~, et quia eius tale scelus sic
inhumanum fuit, quasi ut est se ipsum occidere ad infamiam eius forte, ita finxit ipse Virgilius, dicens in
tertio <EM>Eneidos</EM> in persona ipsius Enee: <EM>Forte fuit iuxta tumulus, quo cornea summo / virgulta et
densis hostilibus horrida mirtus. / Accessi virideque ab humo convellere silvam / conatus, ramis
tegerem ut frondentibus aras, / horrendum et dicta video mirabile monstrum. / Namque prima
solo ruptis radicibus arbos / velitur, huic atro loquuntur sanguine gutte / et terram tabo
maculant. Michi frigidus horror / membra quatit gelidusque cohit</EM> <EM>formidine sanguis. / Rursus et
alterius lentum convellere vimen / insequor et causas penitus temptare latentes; / alterque
alterius sequitur de cortice sanguis. / Tertia sed postquam maiore hastilia nisu / aggredior
genibusque adverse obluctor arene, / en loquar an sileam? gemitus lacrimabilis ymo / auditur
tumulo et vox reddita fertur ad aures; / "Quid miserum, Enea, laceras? Iam parce sepulto, / nam
Polidorus ego"</EM> etc. {<FONT SIZE="-1">Verg., <EM>Aen</EM>. III 22-45</FONT>}. </P>

<BR WP="BR1"><BR WP="BR2">
<P>	<STRONG>101-102.</STRONG>  Et ex hoc motus est auctor et ad fingendum has Arpias ita depascere animas istas, ut
plantas, que Arpie pro motibus diabolicis rapientibus animas talium se occidentium, ponuntur hic.  Nam
'Arpia' grece, latine dicitur 'rapina', et ex hoc finguntur dicte Arpie fuisse tres: prima scilicet Aello, que
interpretatur 'alienum cupere', secunda dicitur Occipete, que interpretatur 'rapiens', tertia dicitur
Celeno, que interpretatur 'abscondens', et sic nichil aliud intellextit Virgilius pro istis Arpiis, quam
piratas maris quasdam in dicta insula Strophadum commorantes. </P>

<BR WP="BR1"><BR WP="BR2">
<P>	<STRONG>104-105.</STRONG>  Hiis ad licteram dictis, notandum est quod Salamon, tangendo de perfidia et
perversitate irrationali et inhumana horum hominum se ita occidentium propriis manibus ait, <EM>Ecclesiastes</EM>
vi+o~ capitulo: <EM>Non te tollas in cogitationem anime tue velut taurus, ne forte elidatur virtus tua
per stultitiam, et relinquaris velut lignum aridum in heremo</EM> {<FONT SIZE="-1"><EM>Eccli</EM>. VI 2-3</FONT>}, et beatus Bernardus ad
idem etiam ait: <EM>Homo occidens se est velut arbor silvestris cuius porci infernales pascuntur</EM> {<FONT SIZE="-1">Bern.,
<EM>Serm. de Sanctis</EM>, <EM>In natali S.cti Bened. serm.</EM> V</FONT>}, et Macrobius: <EM>Cum anima de corpore violenter
detruditur, quia exit abrupto vinculo non soluto, fit ei ipsa necessitas occasio passionis, et malis
vinculis, dum rumpit, inficitur</EM> {<FONT SIZE="-1">Macr., <EM>Somn. Scip. comm.</EM> I xiii 14</FONT>}.  Quibus auctoritatibus motus forte
est auctor ad fingendum animas talium in hiis plantis et cespitibus consertas in Inferno hic taliter
passionari a divina iustitia, que vult, ut dicit hic textus, quod nemo habeat quod sibi ipsi eripit, at tales
eripiunt sibi animas rationalem et intellectivam, que est, ut dicitur, forma essentialis humani corporis;
merito ita informes, ut vegetative, potius quam rationales dicte eorum anime debent censeri in alio
mundo etiam puniri.  Ad quod facit etiam quod ait Virgilius in vi+o~, dum fingit Eneam ire per Infernum
videndo animas dampnatas, dicens: <EM>Proxima deinde tenent mesti loca, qui sibi letum / insontes
perperare manu lucemque perosi / proiecere animas</EM> etc. {<FONT SIZE="-1">Verg., <EM>Aen</EM>. VI 434-6</FONT>}, et in xii+o~,
describendo suspendium Amate regine, coniugis Latinis, ait: <EM>Et nodum informis leti trabe nectit ab
alta</EM> {<FONT SIZE="-1">Verg., <EM>Aen</EM>. XII 603</FONT>}. </P>

<BR WP="BR1"><BR WP="BR2">
<P>	<STRONG>115-135.</STRONG>  Post hec veniamus ad secundam partem predictam huius capituli, in qua auctor dicit
de violentia quam quis sibi facit non occidendo se propriis manibus, sed dando operam ut moriatur alio
modo, ut plurimum faciunt, devenientes propter prodigalitatem de divitiis ad inopiam, de quibus
<EM>Ecclesiastes</EM> x+o~ capitulo dicit: <EM>Proiecerunt in vita sua intima sua</EM> {<FONT SIZE="-1"><EM>Eccli</EM>. X 10</FONT>}, ut fecit iste Lanus,
civis senensis, qui, fusis suis bonis, exposuit se moriturum in bello quodam habito inter Senenses et
Aretinos in contrata que dicitur Toppo, comitatus Aretii, ut dicit textus hic, et eodem modo finivit iste
dominus Iacobus de Sancto Andrea paduanus, de quibus fit hic mentio in textu, et ex hoc auctor fingit
animas talium ita hic laniari ab istis canibus qui allegorice pro indigentis diversimode insultantibus eas
ponuntur, seu pro creditoribus suis persequentibus ipsos.  Sub qua eadem allegoria Ovidius in tertio
fingit Actheonem per Dianam, idest per venationem, conversum in cervuum, idest deductum ad humilem
paupertatem, et demum laceratum et mortuum a suis canibus non valendo sibi dicere eis: "Atheon ego
sum, dominum cognoscite vestrum!" {<FONT SIZE="-1">Ov., <EM>Meth</EM>. III 230</FONT>}.</P>

<BR WP="BR1"><BR WP="BR2">
<P>	<STRONG>143-151.</STRONG>  Ultimo tangit auctor de isto florentino qui fecit se sua domo sibi gibbettum, qui est illa
turris Parisius ubi homines suspenduntur, ut dicit hic in textu, tangendo etiam metaphorice cur planeta
Martis, sub cuius dominio civitas Florentie sita est, altercatur cum civibus eius: nam a tempore fidei citra
habuerunt pro patrono Sanctum Iohannem Baptistam loco dicti Martis, et nisi quia tempore huius
auctoris vigebat de eius statua super Ponte Veteri Florentie peius egisset, ita quod refecta non fuisset
dicta civitas combusta ab Atila, de quo dixi in precedente capitulo, ut dicit textus hic in fine. </P>
