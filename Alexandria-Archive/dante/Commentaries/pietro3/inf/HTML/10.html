<P>	<STRONG>79-81.  </STRONG><EM>Ora sen va per un secreto calle</EM> {v. 1}.  Continuato hoc decimo capitulo cum fine
precedentis auctor fingit se invenire inter dictos hereticos mortuos in errore dicti Epicuri phylosophi
discipuli Socratis, scilicet quod anima simul cum corpore moriatur, umbram domini Farinate de Ubertis
de Florentia et umbram domini Cavalcantis de Cavalcantibus de dicta terra, patris Guidonis, viri
acutissimi ingenii et comitis contemporanei huius auctoris qui, quamvis fuerit magnus rimator in materno
stilo, nullatenus tamen delectabatur in poesia, sed potius in phylosophia, ut colligitur hic in textu in eo
quod dicit sibi auctor quod dedignatus fuerat studere super Virgilio, inducendo inde auctor umbram
domini Farinate ad prenuntiandum sibi quomodo ante quinquaginta menses exulabit de dicta civitate
Florentie per illa verba quod facies domine regentis ibi quinquaginta vicibus non erit reaccensa etc.,
idest facies lune in quantum pro Proserpina poetice summitur.  Unde Ovidius, de ipsa luna loquens, ait:
<EM>Ingemuit regina Erebi</EM> etc. {<FONT SIZE="-1">Ov., <EM>Met</EM>. V 543</FONT>}, et Virgilius: <EM>Hii dominam Ditis talamo deducere adorsi</EM>,
et alibi: <EM>Nec quicquam lucis Hecate prefecit Avernis</EM> {<FONT SIZE="-1">Verg., <EM>Aen</EM>. VI 397 e 118</FONT>}.  Vocatur enim luna
interdum Hecate, interdum Proserpina, interdum Lucina, interdum Dyana, interdum Delia, interdum
Phebes, secundum varios eius effectus, que ideo attribuitur Plutoni regi infernali coniunx, ut tetigi in
proximo supradicto capitulo, per poetas allegorice quia, ut dicit Ovidius in quinto {<FONT SIZE="-1">cf. Ov., <EM>Met</EM>. V 294-408</FONT>}, medio tempore sui cursus ipsa luna lucet in hac parte superna, et alio medio tempore in parte
inferna, quod tangit dicendo ibi quomodo Iupiter statuit quod dicto medio tempore dicta Proserpina
foret cum dicto Plutone suo viro in Inferno, et alio medio tempore hic cum Cerere eius matre.</P>

<BR WP="BR1"><BR WP="BR2">
<P>	<STRONG>85-86.</STRONG>  Post hec sciendum est quod, expulsis dictis Ubertis cum sua parte Ghibellina de
Florentia, et morantibus in civitate Senarum anno domini mcclviiii+o~ Florentini cum Lucensibus cum
valido exercitu, ingressi sunt comitatum Senarum et castramentati sunt apud Montem Apertum, iuxta
quem currit quoddam flumen quod vocatur Arbia, et ibi breviter dictus exercitus Florentinorum positus
est in conflictu per dictos Senenses mediante auxilio regis Manfredi, tunc regis Sicilie et Apulie, qui misit
comitem Iordanum cum octingentis militibus ad id faciendum dictis Senensibus, hoc pacto interveniente
quod, si dicta civitas Florentie caperetur per dictam partem Ghibellinorum, quod funditus destrueretur,
ad quod omnes Ghibellini Florentini extrinseci consenserunt, excepto dicto domino Farinata dicente
tunc se nolle mori quando non appellaretur civis civitatis Florentie.</P>

<BR WP="BR1"><BR WP="BR2">
<P>	<STRONG>91-93.</STRONG>  Et hoc vult tangere umbra dicti domini Farinate dicens hic quomodo fuit solus etc., et
auctor dum dicit quomodo aqua dicti fluminis Arbie ex dicto conflictu colorata fuit de sanguine
Florentinorum in rubeum; nam occisi fuerunt ibi ultra quam sex milia Florentinorum.</P>

<BR WP="BR1"><BR WP="BR2">
<P>	<STRONG>97-108</STRONG>.  Hiis expeditis, instamus circa questionem motam hic per auctorem dicte umbre domini
Farinate ex eo quod videbat eam sibi suum exilium pronuntiare in futurum et dictam umbram dicti
domini Cavalcantis ignorare quid in presenti esset de dicto suo filio, respondendo dicta umbra quod
ipse anime separate et dampnate vident ibi ut vident senescentes, qui melius vident a longe quam prope,
unde presciunt futura quodam lumine divino a longe spirante adhuc in eas, quasi dicat non sua natura, ut
statim dicam, et presentia ignorat, nisi referentur eis ab aliis animabus supervenientibus ibi ut dicit textus
hic, ad quem primum articulum responsionis et solutionis facte per dictam umbram in premissa
questione, dicit Thomas de Aquino in prima parte eius <EM>Summe</EM> questione lxxxviii ubi plene tractat de
hac materia: <EM>Cognitionem futurorum non habere angelos nec demones, nec animas separatas ex
natura sua, nisi in suis causis, vel per revolutionem divinam</EM> {<FONT SIZE="-1">Thom., <EM>Theol</EM>. I q. lxxxviii 3</FONT>} -- cum
<EM>Futura scire solius Dei sit, qui in sua contemplatione etiam angelos illa prescire facit</EM>, ut ait
Augustinus in suo libro <EM>Retractationum</EM> {<FONT SIZE="-1"><EM>Decr. Grat.</EM>  II C. XXVI q. v c. 1</FONT>}, -- non tamen excluditur quin
dicte anime separate et dampnate talem cognitionem a demonibus habere etiam non possint de futuris. 
Unde idem Augustinus in viiii+o~ <EM>De Civitate Dei</EM> ait: <EM>Demones non ecternas causas temporum in
Dei contemplatione et sapientia contemplantur, sed ut maiori experientia futura presciunt et
suas disponens quandoque prenuntiant, et hoc non gratia, sed natura sui, quod quidem recipiunt
a bonis angelis et recipient usque ad Diem iudicii</EM> {<FONT SIZE="-1">Aug., <EM>Civ. Dei </EM>IX xxii 1</FONT>}.  Et hoc est quod ait idem
Thomas in preallegato loco, scilicet quod <EM>In demonibus maior cognitio viget quam in anima
dampnata</EM> {<FONT SIZE="-1">Thom., <EM>Theol</EM>. I q. lxxxviii 3</FONT>}, unde in libro <EM>De Natura Demonum</EM> idem Augustinus dicit quod
<EM>Demones predicunt futura non quod ipsi sciant futura, sed quia habent probabiles coniecturas,
primo illa ratione quia de subtili materia sunt creati aerea, item quia per antiquitatem multa
sciunt, item quia consueverunt morbos in milite, et illud ipsi predicunt quod aliquis sit habiturus
malum, item ex signis que procedunt ex animo hominis prevident quedam, item quia dicta
prophetarum audierunt, ex quibus futura predicunt</EM> {<FONT SIZE="-1">Thom., <EM>Theol</EM>. I q. lxxxi 4</FONT>}.  Ad secundum
articulum, scilicet dum dicta umbra dicit quod dicte anime separate et dampnate, licet ita presciant
futura secundum quod supra dictum est, presentia tamen non, hoc est quod ignorant quicquid hic fit,
secundum etiam auctoritatem sanctorum.  Dicit enim Augustinus in libro <EM>De Cura Pro Mortuis Agenda</EM>
quod dicte anime mortuorum <EM>Ibi sunt, vel que hic fiunt scire non possunt</EM>, et alibi, eodem libro, dicit
quod <EM>Anime mortuorum rebus viventium non intersunt</EM> {<FONT SIZE="-1"><EM>Decr. Grat. </EM>Pars II C. XIII q. ii c. 29</FONT>}.   Item
Gregorius in viiii+o~ <EM>Moralium</EM> ad idem etiam ait: <EM>Mortui vitam in carne viventium post eos,
qualiter disponitur, ignorant, quia vita spiritus longe est a vita carnis, et sicut corporea et
incorporea diversa sunt genera, item sunt distincta cognitione</EM> {<FONT SIZE="-1">Greg., <EM>Mor</EM>. XII xxi 26</FONT>}, et
<EM>Ecclesiastes</EM> viiii+o~ capitulo dicitur: <EM>Mortui nichil noverunt amplius nec habent ultra mercedem
quam oblivioni tradita est memoria eorum</EM> {<FONT SIZE="-1"><EM>Eccl</EM>. IX 5</FONT>}.  Et respondet Thomas ad id quod posset
opponi de anima illius divitis, de qua dicitur Luce capitulo xvi+o~, quod ardens in Inferno dixit: Habeo
quinque fratres, micte Lazerum ad eos, ait, testetur ne et ipsi veniant in hunc locum tormentorum, dicens
quod <EM>Anime mortuorum possunt habere curam de rebus viventium, etiam si ignorent eorum
statum, sicut nos curam habemus de mortuis eis suffragia impendendo, quamvis eorum statum
ignoremus</EM> {<FONT SIZE="-1"><EM>Luc</EM>. XVI 28 e Thom., <EM>Theol</EM>. I q. lxxix 7</FONT>}, salvo, dicit dicta umbra, quod, licet dicte anime
ignorent que hic aguntur, ut dictum est, tamen ea scire valent per relationem animarum hic ad eas
descendentium, seu a spiritibus malis, unde idem Thomas ibi subdit dicens: <EM>Possunt etiam dicte tales
anime facta viventium non per se ipsas cognoscere, sed vel per animas eorum qui hinc ad eas
accedunt, vel per angelos, seu demones, vel etiam Spiritu Dei hoc eis revelante</EM> {<FONT SIZE="-1">Thom., <EM>Theol.</EM> I q.
lxxix 8</FONT>}, ut ait etiam Augustinus in preallegato libro <EM>De Cura Agenda Pro Mortuis</EM>, ubi dicit: <EM>Fatendum
est nescire quidem mortuos quid hic agatur, sed dum hic agitur; postea audire ab eis qui hinc ad
eos moriendo pergunt, non quidem omnia, sed que sinuntur etiam istis meminisse, et que illos
quibus hec indicant oportet audire; possunt etiam ab angelis, qui rebus que hic aguntur, presto
sunt, audire aliquid mortui, sed quod unumquodque illorum audire debere iudicat cui cuncta
subiecta sunt</EM> {<FONT SIZE="-1"><EM>Decr. Grat.</EM> II C. XIII q. ii c. 29</FONT>}.   Per que dicta et auctoritates debent patere satis verba
auctore hic posita, hoc tamen adhuc addito ad maiorem indaginem, scilicet quod in eo quod auctor in
persona dicte umbre domini Farinate dicit quod quando predicta futura ita prescita a dictis animabus
proximant se ad esse sive sunt vel existunt, cum de iure paria sint aliqua esse vel de proximo fieri
debere, tota eorum talis scientia evanescit, infert hoc tali respectu.  Nam, ut iam dictum est, dicta talia
futura presciuntur solum a dictis animabus ex quodam divino beneficio quod adhuc recipiunt ex quadam
habitudine earum nature spiritualis et incorporee; modo cum dicta talia futura proximant se ad esse, vel
eveniunt, non possunt amplius futura censeri et dici, cum sint statim ad modo presentia censeri, at
presentia dicte anime scire non possunt tali divino predicto beneficio, sed alio singulari modo, ut iam
supra dixi ergo etc.  Ad quod facit quod ait dictus Thomas in preallegata parte dicte eius <EM>Summe</EM>
dicens: <EM>Cognitio anime separate ad rerum species vel individua determinatur ad que ipsa habet
aliquam determinatam habitudinem.  Nam non se habet equaliter ad omnia singularia sed ad
quedam habet aliquam habitudinem quam non habet ad alia</EM> {<FONT SIZE="-1">Thom., <EM>Theol</EM>. I q. lxxix 8</FONT>}.  Vidimus
igitur quomodo dicte tales anime se habeant ad cognitionem futurorum et presentium: nunc videamus
quid de preteritis utrum recordentur, seu scientiam habeant eorum, et dicit dictus Thomas quod <EM>Sciunt
ea de quibus habuerunt notitiam in corporibus existentes</EM> {<FONT SIZE="-1">Thom., <EM>Theol</EM>. I q. lxxxix 2</FONT>}; aliter si non
recordarentur eorum que gesserunt in vita <EM>Periret in eis vermis conscientie qui non moritur</EM>, idest
semper durat, ut dicit <EM>Ysaie</EM> ultimo capitulo {<FONT SIZE="-1"><EM>Is</EM>. LXVI 24</FONT>}.   Item vidimus de scientia animarum
dampnatarum quid de beatis existentibus in celo nunquid dicta futura presentia et preterita videant, et
dicit Thomas <EM>Qui forant hanc questionem</EM> {<FONT SIZE="-1">Thom., <EM>Theol</EM>. I q. lxxix 8</FONT>}, in preallegato loco eius <EM>Summe</EM>,
Gregorium tenere quod sit, dicentem: <EM>Anime que inter omnipotentis Dei claritatem vident nullo
modo credendum est quod sit foris aliquid quod ignorent</EM> {<FONT SIZE="-1">Greg., <EM>Mor</EM>. XII xxi 26</FONT>}, Augustinus vero in
dicto suo libro <EM>De Cura Pro Mortuis Agenda</EM> expresse dicit quod <EM>Nesciunt mortui etiam sancti quid
agant vivi</EM> {<FONT SIZE="-1"><EM>Decr. Grat.</EM> II C. XIII q. ii c. 29</FONT>}, et idem tenet <EM>Glosa Ysaie</EM> xvi+o~, super illo verbo: <EM>Alieni
nesciunt nos</EM> {<FONT SIZE="-1"><EM>Is</EM>. XVI 8 e <EM>Gl</EM>. rel</FONT>.}, sed opinio Gregorii ibi approbatur per ipsum Thomam allegantem
Augustinum illud dixisse, dubitando quid de existentibus in Purgatorio, dicit quedam <EM>Glosa</EM> in <EM>Decreto</EM>,
quod ignorant talia cum nundum fruantur visione Dei, tamen iste auctor contrarium tenet ut patet infra in
Purgatorio per totum, cum talia habeant a bonis angelis dicte anime, quos dicit ibi perisse, et quos
Augustinus asserit scire omnia que apud vivos aguntur, unde idem Gregorius: <EM>Videntes Deum vident.
ergo eadem ratione videntes angelos vident ea que angeli vident</EM> {<FONT SIZE="-1"><EM>Decr. Grat.</EM> II C. IX q. iv c. 15</FONT>}.</P>

<BR WP="BR1"><BR WP="BR2">
<P>	<STRONG>118-120.</STRONG>  Ultimo auctor inducit dictam umbram ad dicendum quomodo ibi secum umbra
imperatoris Federici secundi de Svevia, olim dampnati de heresi per ecclesiam erat, ac umbra domini
Octaviani de Ubaldinis, olim cardinalis, qui in vita sua pluries usus est hiis verbis: "Si anima est",
dubitative loquendo, "iam eam amisi pro parte ghibellina".</P>
