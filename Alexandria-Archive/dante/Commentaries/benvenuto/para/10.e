	|SUMMARIUM.~  CANTUS DECIMUS, ^in quo ponitur ascensus in
speram solis, ubi introducitur sanctus Thomas de Aquino.~

	|Proemio.~  ^GUARDANDO nel suo Figlio con l'Amore.~ 
Postquam in duobus capitulis proxime praecedentibus autor noster
tractavit et determinavit de animabus sequutis influentiam
Veneris; nunc consequenter in isto capitulo X, accedit ad
tractandum de animabus beatificatis sub influentia solis.  Et
praesens capitulum breviter dividitur in quatuor partes
generales; in prima quarum describit ordinationem coeli et horam
temporis.  In secunda describit eius ingressum in speram solis,
et excellentiam animarum existentium, ibi: ^Lo ministro maggior.~ 
In tertia describit suam regratiationem, et actionem et motionem
illarum animarum in generali, ibi: ^E Beatrice cominci@o.~  In
quarta et ultima describit in speciali unam animam modernam
praeclarissimam, quae describit se et quasdam animas singulares
de spera solari, ibi: ^E dentro.~  

	|1-6.~  Ad primum veniens dico quod autor in prima parte
generali describit ordinationem coeli: et primo continuato ordine
praemittit ordinem universi; et sententialiter vult dicere, quod
summus Deus sua potentia, sapientia et amore dedit ordinem
universitati creaturarum; unde dicit: |Lo primo et ineffabile
valore~, Deus pater, idest, omnipotens, qui est primo sine
principio, et infinitus incomprehensibiliter, |guardando~,
scilicet, intelligendo, |nel suo Figlio~, idest verbum eius quod
est sapientia patris, |con l'Amore~, idest, Spiritu Sancto,
|che~, idest, quem amorem, |l'uno e l'altro~, scilicet pater et
filius, |spira eternalmente~ quia Spiritus procedit aequaliter ab
utroque, |fe con tanto ordine quanto si gira per mente o per
occhio~, quasi dicat: quicquid potest cogitari mentaliter, moveri
localiter in universo, ab ipsa trinitate est taliter ordinatum,
quod nihil potest ab ipso ordine declinare.  Et subdit quod
tantus ordo esse non posset nisi ab uno principe, qui tot et tam
diversa contraria inter se repugnantia simul connecteret et
ligaret.  Unde dicit: |ch'esser non puote~, idest, iste tantus
ordo esse non potest, |senza gustar di lui~, idest, sine sentire
et participare de Deo, qui est prima causa ipsius ordinis, et qui
dat omnibus esse et motum; unde et primo capitulo huius Paradisi
dictum est de isto ordine: ^e questo @e forma che l'universo a Dio
fa simigliante~: et dicit: |chi ci@o rimira~, idest, si quis bene
subtiliter advertat: unde philosophi admirantes istum ordinem
devenerunt in cognitionem Dei.  

	|7-9.  Leva.~  Hic autor describit ordinationem coeli: et
primo invitat auditorem ad considerandum mirabilem ordinem quo
corpora superiora moventur, et regunt inferiora.  Ad cuius
intelligentiam est praenotandum, quod motus firmamenti trahit ab
oriente versus occidentem; planetae vero contra istum motum
faciunt contrarium cursum sub aliquo circulo, qui dicitur
zodiacus, qui in spera intersecat circulum aequinoctialem, et
intersecatur ab eo in duas partes aequales; et una medietas
zodiaci declinat versus septentrionem, alia versus meridiem.  Et
totus iste zodiacus dividitur in duodecim partes aequales; et
quaelibet pars est una constellatio, quae appellatur signum. 
Alloquitur ergo autor lectorem, et dicit: quandoquidem sic est
quod omnia habent ordinem, |Dunque, o lettor, leva la vista
meco~, idest, speculationem intellectualem, |all'alte rote~,
idest, ad coelos, |dritto a quella parte dove l'un moto all'altro
si percuote~, idest, ubi motus firmamenti percutitur cum motu
planetarum; quasi dicat: dirige intellectum tuum ad considerandum
motum planetarum, qui est contrarius motui firmamenti necessario
ad conservationem universi.  

	|10-15.  E li comincia.~  Hic autor specialiter admonet
lectorem ut contempletur quomodo isti motus operantur in terra
per potentiam et artem divinam.  Unde dicit: |E li comincia a
vagheggiare~, idest, in dictis rotis contemplari, |nell'arte~,
idest, cursum et artem naturae, |di quel maestro~, scilicet, Dei,
|che l'ama~, scilicet, illam artem, |dentro a s@e tanto, che mai
non parte l'occhio da lei~, quia semper tenet oculum fixum super
illam artem, quae est ipsa natura; aliter coeli qui sunt
instrumenta divini fabri paterentur, quod est impossibile; unde
subdit: |vedi come l'obliquo cerchio~, idest, zodiacus tortuosus,
|che porta i pianeti~, quia omnes planetae moventur sub zodiaco
semper per signa eius, |si dirama da indi~, idest, ab illo
firmamento, ubi dividitur zodiacus in diversos ramos, quia sex
signa declinant versus polum arcticum quae appellantur
septentrionalia, scilicet aries, taurus, gemini, cancer, leo,
virgo; alia sex declinant versus polum antarcticum, quae
appellantur meridionalia, scilicet, libra, scorpio, sagittarius,
capricornus, aquarius, pisces; et dicit: |per soddisfare al mondo
che gli chiama~, idest, causa conservandi mundum inferiorem, qui
indiget necessario tali motu obliquo planetarum.  

	|16-21.  E se la strada.~  Hic autor probat quod via
planetarum necessario sit obliqua rationibus efficacibus.  Ad
cuius intelligentiam est primo notandum, quid mali sequeretur si
sol et alii planetae semper recte procederent; nam si sol et alii
planetae continuo moverentur in medio coeli aequidistanter,
semper esset temperies veris, et sequeretur istud malum quod
terra nunquam conciperet, quod agit in hyeme; nec fructus
maturescerent deficiente calore intenso qui ad maturitatem
requiritur eorumdem.  Si vero sol moveretur nobis propinquus
sicut in extremo, nec fieret generatio alicuius terrenorum, nec
cresceret; si vero esset semper remotus ut in hyeme, non
producerent herbae nec arbores fructum suum ad maturitatem, et
frigus adversaretur eidem.  Nunc ergo ad literam dicit autor: |E
se la strada lor non fosse torta~, idest, si via ipsorum
planetarum non esset obliqua, sed recta, sicut sub aequinoctiali
in medio sperae, |molta virt@u sarebbe invan nel cielo~, quia
scilicet, non ageret in ista inferiora, sicut nunc agit, |e quasi
ogni potenzia quaggi@u morta~; quia materia quae est in potentia
ad omnem formam, non deduceretur in actu, et sic esset frustra. 
Ita dicit Aristoteles in libro de generatione et corruptione:
quia si sol et alii planetae non elongarentur a nobis et
appropinquarentur nobis, non esset in mundo generatio et
corruptio; et ita coelum non operaretur hic inferius, quia
propter eorum elongationem et appropinquationem fit distinctio
temporum, quorum unum est optimum ad seminandum, aliud ad
producendum herbam, aliud ad colligendum; unde subdit: |e assai
dell'ordine mondano sarebbe manco e su e gi@u~; idest, multum
ordinis deficeret superius et inferius in speris, in coelo et in
terra, |se il partire fosse pi@u o men lontano~, quam supple, nunc
vagentur, |dal dritto~, idest ab aequinoctiali, idest, si cursus
planetarum continuo esset longinquus et propinquus nobis, quia
distinctio temporum non esset, quae faciunt generationem et
corruptionem, ut dictum est.  

	|22-24.  Or ti riman.~  Hic nolens ulterius procedere
circa istam materiam relinquit studio et ingenio auditoris, si
velit ulterius investigare, excusans se si non prosequitur
materiam inchoatam.  Unde dicit: |O lettor, or ti riman sovra il
tuo banco~, idest, in studio tuo, |pensando dietro~, idest,
meditando et speculando, |a ci@o che si preliba~, idest, circa
materiam praetactam pro evidentia.  Et assignat fructum huius
studii, dicens, |se vuoi esser assai lieto pria che stanco~;
quasi dicat: talis est materia inchoata, quod si exerceas tuum
ingenium circa cognitionem eius recipies magnam delectationem
antequam intellectus tuus sit fatigatus; quasi dicat: quamvis
labor huius investigationis sit maximus, tamen tanta est
delectatio, quod non permittit animum fatisci; nam continuo magis
et magis accenditur appetitus; nam admirabiles delectationes
affert inquisitio veritatis potentibus causas rerum cognoscere,
ut ait Aristoteles.  

	|25-27.~  Et subdit: |messo t'ho innanzi~, idest,
proposui tibi dictam materiam, |omai per te ti ciba~, quia
scilicet ista non sunt de principali intentione mea.  Et assignat
causam quare non prosequitur, dicens: |ch@e quella materia ond'io
son fatto scriba~, idest, scriptor, non doctor, idest, materia
status animarum poetice, quam assumpsi describendam, |ritorce
tutta la mia cura a s@e~, idest, trahit totam intentionem et
operationem meam ad se, principale thema, quasi dicat: non
intendo docere astrologiam, quia habeo prosequi materiam poeticam
de Deo; nam, teste philosopho, poetae fuerunt primi
theologizantes de Deo.  

	|28-33.  Lo ministro.~  Ista est secunda pars generalis,
in qua autor describit suum ascensum ad speram solis; et primo
ostendit dispositionem ipsius solis, et dicit quod erat in
principio arietis.  Unde dicit: |Lo ministro maggior della
natura~, idest, sol.  Ad quod notandum quod sol stat in medio
coeli tamquam rex in medio regni, qui totum regit, omnibus
imperat.  Habet namque Saturnum pro consiliario suo, quia
consilium est senum; Martem pro belligero, sive duce belli, qui
gerit bella; Jovem pro justitiario, quia Juppiter facit reges et
rectores justos; Venerem pro provisore quia dat omnia
delectabilia regno; Mercurium pro nuntio, quia est deus
eloquentiae; Lunam pro praecone, quia luna est significatrix
omnium quae fiunt in coelo, ut alibi dictum est.  Unde dicit:
|che imprenta il mondo~, idest, imprimit et sigillat, |del valor
del cielo~, idest, influentia et virtute informativa coeli, unde
etiam philosophus, solem etc. et dicit: |e ne misura il tempo col
suo lume~, quia facit nobis distinctionem temporum, ut dictum
est; unde Martianus et Macrobius: ille inquam minister,
|congiunto con quella parte~, scilicet, cum signo arietis, |che
su si rammenta~, idest, memoratur paulo supra ubi dictum fuit,
|dove l'un moto e l'altro~ etc.  Aliqui tamen et multi valentes
dixerunt hic, quod autor intelligit de cancro, quod videtur mihi
falsum et impossibile; quia sol semper fuit in ariete in toto
libro isto: unde in principio istius libri expresse ostendit
autor, quomodo sol erat in ariete quando primo ascendit coelum. 
Ergo jam non transisset ad cancrum, quia sic autor jam stetisset
in paradiso tribus mensibus, cum tamen non steterit in inferno
nisi tribus diebus, et in purgatorio totidem; praeterea satis
apparet quod loquatur de ariete per id quod sequitur.  Unde
dicit: |si girava per le spire.~  Spira appellatur illa giratio
et revolutio quam sol facit singulis diebus; nam nunquam redit ad
idem punctum; facit enim sicut funis in girgillo supra puteum,
vel sicut filum circa fusum, quia una revolutio fit juxta aliam
successive paullatim, |in che~, idest, in quibus spiris, |ognora
s'appresenta pi@u tosto~; scilicet, quando est aequinoctium, quia
tunc omnis hora aequaliter se praesentat.  

	|34-36.  Et io era.~  Hic autor fingit quomodo reperit se
in spera solis per simile; unde dicit: |Et io era con lui~,
scilicet cum ipso sole, |ma io non m'accorsi del salire~, idest,
non perpendi quomodo vel quando intraverim corpus ipsius solis:
per hoc autor innuit quod eius ascensus fuit imperceptibilis,
quia non est dare medium inter speram et speram, ut jam dictum
fuit in ascensu Mercurii et Veneris; a simili, |se non com'uom
s'accorge, anzi 'l primo pensier~, idest, primum motum
cogitaminis, |del suo venir~, idest, sicut homo sentit cogitamen
postquam venit in mentem eius; sed tamen prius est in eo quam
sentiat. 

	|37-42.  @E Beatrice.~  Hic autor describit
superexcellentiam et superexaltationem Beatricis in corpore
solis; quae quanto magis ascendit, intrat maius corpus et fit
lucidior.  Et sententialiter vult dicere: si sol est tam lucidus,
splendidus et luminosus, qui est oculus mundi, minister maior
naturae, omnia illuminans, omnia gubernans, qualis nunc debebat
esse Beatrix, quae est lucidior, splendidior et luminosior sole? 
Dicit ergo admirative: |@E Beatrice.~  Ordina sic literam et
construe quae est fortissima et pessime intellecta a multis: si
sol erat ita lucens, |quanto quel ch'era Beatrice convenia esser
lucente da s@e~, idest, qualem esse conveniebat in lumine
superante solem, |dentro al sole dov'io entra'mi~, quasi dicat:
infinite debebat esse lucens respectu illius luminis solis, quod
erat parum respectu eius; et dicit: |non per color, ma per lume
parvente~, idest apparente ex superabundantia sui luminis, non
propter colorem qui corporalis est, Beatricem dico, |quella che
si scorge di bene in meglio~, idest, quae quanto plus ascendit
versus primam causam, tanto magis noscitur ascendere gradatim de
bono in melius valor illius scientiae, donec pervenerit ad
finalem terminum; et dicit: |si subitamente che l'atto suo non si
sporge per tempo~, idest, non deducitur in tempore, quia actus
eius est instantaneus et imperceptibilis; nam ut jam dictum est,
in instanti visa est fieri clarissima.  

	|43-45.  Perch'io.~  Hic autor excusat se ad
descriptionem tam excellentis pulcritudinis et claritatis: et
dicit quod ad hoc non sufficit totus conatus hominis; unde dicit:
|perch'io chiami lo 'ngegno, l'arte e l'uso~, quasi dicat:
quamvis ego experiar ingenium, artem, et usum, quae tria videntur
perficere quicquid homo aggreditur, |s@i nol direi che mai
s'immaginasse~, idest, non possem exprimere ita quod homo posset
humaniter imaginari; sed bene potest credi et debet optari; unde
dicit: |ma creder puossi e di veder si brami~; quasi dicat:
postquam imaginativa non est sufficiens, fides et credulitas
succurrant ad cogitandum quanto Beatrix erat lucentior sole; nam
de rei veritate fides, non ratio, est illa quae facit videre
excellentem pulcritudinem Beatricis, quam intellectus humanus
comprehendere non potest.  

	|46-48.  E se le nostre.~  Hic autor probat per locum a
simili quare facultas humana non sufficit, scilicet propter
defectum phantasiarum quae recipiuntur a sensibus, et sensus
visus non ascendit ultra claritatem solis; et sic non potest ille
sensus dare phantasiam plusquam comprehendat, sed potius
ratiocinando potest magis credi.  Unde dicit: |E non @e meraviglia
se le nostre fantasie son basse a tanta altezza~, scilicet ad
cogitandum quod Beatrix esset splendidior sole; et ecce rationem:
|ch@e sopra 'l sole non fu occhio ch'andasse~, quasi dicat: oculus
humanus non potest videre rem clariorem sole, ita intellectus
humanus non potest comprehendere rem clariorem sole, qualis nunc
erat claritas Beatricis.  Et hic nota propriam et subtilem
fictionem autoris; sicut sol est maius corpus coeleste et
luminosius illuminans caetera, ita in eo sunt maiora et clariora
ingenia illuminantia caetera.  Hic enim sunt excellentissimi
doctores supereminentes et illustrantes ecclesiam Dei, de quibus
statim dicetur; ideo bene fingit Beatricem adeo luminosam in
corpore solis.

	|49-51.  Tal era quivi.~  Ista est tertia pars generalis,
in qua autor describit in generali animas clarissimas apparentes
in corpore solis; et dicit primo quod erant tales qualis Beatrix
descripta est.  Unde dicit: |La quarta famiglia~, scilicet,
clarorum doctorum secta, quae est quarta ascendendo, |era tal
quivi~, idest, tam splendens sicut Beatrix in ista spera solis,
|dell'alto padre~, scilicet solis, |che sempre la sazia~,
scilicet mirabili virtute sua, |mostrando, come spira~, idest,
influit, |e come figlia~, idest, generat.  Et hic nota quod per
hoc autor dat intelligi quod influentia solis facit istos
excellentes doctores; sicut enim est pater terrenorum ita et
literatorum.  

	|52-54.  E Beatrice.~  Hic autor ponit praeceptum
Beatricis ad se circa regratiationem faciendam de tanta gratia
sibi divinitus concessa; unde dicit: |E Beatrice cominci@o~,
supple dicere: |ringrazia il sol degli angeli~, scilicet Deum,
qui illuminat angelos in coelo, sicut sol corporalis homines in
terra, |che t'ha levato sensibil~, quia sol materialis sentitur
per operationes suas sensibiliter, sed Deus comprehenditur solum
cum intellectu, ubi ille cum sensu.  

	|55-58.  Cuor di mortal.~  Hic autor ostendit quomodo
obedienter fecerit imperata describens suam devotissimam
dispositionem ad reddendam gratiarum actionem: |Cuor di mortal~,
idest cor humanum, |non fu mai si digesto~, idest, dispositum, a
|divozione e cotanto presto a rendersi a Dio con tutto 'l suo
gradir~, idest, gratificatione vel gratiarum actione, |come mi
fec'io a quelle parole~, idest, Beatricis; et loquitur autor
hyperbolice.  

	|59-60.~  Et subdit: |e s@i tutto 'l mio amor si mise in
lui~, scilicet Deum, |che Beatrice eccliss@o~, idest, eclipsata
est, idest, nubilata in luce, |nell'obblio~, idest, in oblivione,
quasi dicat: recessit a memoria mea.  Et hic nota quod per hoc
autor subtiliter admonet virum studiosum, ut aliquando dimissa
speculatione sacrae scripturae vacet orationi divinae, exemplo
Thomae de Aquino, de quo statim dicetur, qui positus in articulo
mortis etc.  

	|61-63.  Non le.~  Hic autor ostendit quomodo, oratione
perfecta, rediverit ad primam speculationem Beatricis: ideo bene
fingit, |Non le dispiacque; ma s@i se ne rise~, idest, imo potius
laetata est, et reduxit eum ad primum officium; unde dicit: |che
lo splendor degli occhi suoi ridenti~, idest, lumen speculationis
eius laete delectabilis, |divise in pi@u cose la mia mente unita~,
idest mentem meam unitam totam in devotione et simpliciter
intentam in gratiarum actione divisit in plures res; quia
retraxit eam ad videndum plures spiritus lucentissimos, ut statim
sequitur.  

	|64-66.  Io vidi.~  Hic autor incipit describere illam
quartam familiam praedictam quantum ad motum et quantum ad
cantum, dicens: |Io vidi pi@u fulgori~, idest, fulgentes doctores,
|vivi~, quia non est mortuus qui scientiam vivificavit, ut ait
Ptolomaeus, |e vincenti~, scilicet lumen solis; nam, ut dictum
est supra, Beatrix erat splendidior sole, et isti beati erant
qualis Beatrix; vel |vincenti~, scilicet, alios spiritus, qui se
ostenderunt in aliis tribus speris inferioribus Lunae, Mercurii
et Veneris, |far di noi centro~, quia coeperunt moveri velociter
circa Beatricem et autorem, qui stabant firmi in medio sicut
centrum; unde dicit: |e di s@e far corona~, quia scilicet de se
fecerunt unum circulum.  Et subdit quod cantus eorum tenebat
maiorem extremitatem in dulcedine, quam lumen in claritate; unde
dicit: |pi@u dolci in voce~, scilicet, canendo, |che 'n vista
lucenti~, scilicet splendendo.  Et per hoc autor innuit, quod
maior est dulcedo et delectatio doctrinae istorum doctorum, quam
gloria famae eorum.  

	|67-69.  Cos@i cinger.~  Hic autor per comparationem
ostendit circulationem illarum animarum, et dicit quod ipse et
Beatrix stabant in illa corona sicut luna quando est rotunda, et
est aliqualiter praegnans vaporibus, et facit circa se unum
circulum longe per dimidium diametrum, circa unum brachium.  Unde
dicit: |Noi vedem talvolta la figlia di Latona~, idest, lunam
quando est vaporibus tenuissimis circulata, |cinger cos@i~, idest,
ita facere circulum circa se, sicut faciebant illae animae circa
nos.  Et dicit quod hoc non fit semper, sed quando est ita
praegnans aer vaporibus, quod filum quod facit illum circulum se
conservat et retinet; et non sit ita spissus ille vapor, quod
celet corpus lunae, quia tunc non apparet talis circulus; unde
dicit: |quando l'aere @e pregno~, scilicet nubibus, |s@i che
ritenga il fil che fa la zona~, idest, circulum exteriorem qui
cingit eam.  Zona enim idest cintura; et ille circulus stat circa
lunam ad modum cinturae, cum corpus lunare est totum rotundum ex
omni parte; ideo bene talis circulus metaphorice appellatur
cintura ab autore.  Quomodo autem luna dicatur filia Latonae
positum est et expositum subtiliter in Purgatorii capitulo
{30.130-132}.  

	|70-72.  Nella corte.~  Hic autor descripto motu
circulari animarum illarum describit cantum ineffabilem earum; et
cum sit incomprehensibilis, primo praesupponit quod multa sunt
pretiosa in coelo, quae non possunt describi nec manifestari. 
Unde dicit: |Molte gioie~, scilicet differentes in gloria, quia
plus et minus prout sunt capaces illius, |si trovan care e
belle~, sicut patet sigillatim in spera, |nella corte del ciel
dond'io rivegno~, idest, de qua ego revertor, |tanto che non si
posson trar del regno~, scilicet coelesti, idest, adeo quod non
possunt manifestari hic inferius relatione linguae vel
descriptione pennae.  

	|73-75.  E il canto.~  Hic autor praemissa dicta
positione, dicit quod cantus illarum animarum est una de illis
rebus caris et pretiosis, quae non possunt hic manifestari; et
ideo qui vult scire de cantu illo dulcissimo volet in coelum
sicut ego feci, aliter nunquam posset scire hoc.  Dicit ergo: |E
il canto di que' lumi~, idest, illorum doctorum luminosorum, |era
di quelle~, idest, de illis jocalibus caris et pulcris, quae non
possunt trahi ex illo regno: et ideo, |chi non s'impenna~, idest,
quicumque non implumat se, idest, non induit sibi pennas et alas
speculationis, sicut ego feci, |aspetti le novelle quindi dal
muto~, quasi dicat expectet audire nova de illo cantu in mundo
isto a muto, qui nunquam dicet sibi, quasi dicat: in vanum
expectabit scire cantum talem in mundo, si non volet mentaliter
ad coelum sicut ego volavi.  Et nota quod autor bene fingit hoc,
quia moraliter loquendo satis potest praedicari et dici de
dulcedine cantus, idest de delectatione doctrinae istorum
doctorum, quod homo capiat illam si non gustet per experientiam
et scientiam de illa; unde ignorantes non possunt credere nec
capere quod sit tanta delectatio in speculatione scientiae,
quanta est apud expertos.  

	|76-81.  Poi s@i cantando.~  Hic autor descripto motu et
cantu illarum animarum, nunc describit arrestationem et
quietationem ipsarum per comparationem claram dominarum: et dicit
quod illae animae beatae apparuerunt ibi in forma dominarum quae
tripudient, et tripudiando remorentur, donec collegerint notas
cantionis post girationem ipsarum quam fecerant sicut stellae
circa polos.  Nunc ad literam; dicit autor: et illae animae
beatae, |Mi parver donne non sciolte da ballo~, imo connexae in
simul, quia tenent se per manus, |ma che s'arrestin tacite,
ascoltando finch@e hanno ricolte le nuove note.~  Et hic nota quod
autor dat comparationem quam potest, scilicet comparare humana
divinis: pulcrae enim dominae dulciter cantantes in tripudio
summe delectant aspectum et auditum videntium et audientium; et
ita istae animae praeclarae cantantes in circulo summe delectant
visum et auditum autoris, quae ad modum dominarum tripudiantium
restaverunt parum et quieverunt, ut audirent novam notam unius
earum, quae in tripudio, idest, in rota sive corona illa
circulari loquutura erat autori.  Et hoc dico fecerunt post
aliqualem girationem earum, quam specificat per unam pulcerrimam
comparationem, dicens: |poi che quelli ardenti soli~, idest,
animae illorum sapientum splendidiores sole, in illa spera
solari, |si fur girati tre volte~, ad laudem Trinitatis, |intorno
a noi~, idest, circa Beatricem et me, |s@i cantando~, idest, sicut
dictum est secundum illum cantum ineffabilem; et dicit: |come
stelle vicine a' fermi poli.~  Et hic nota quod comparatio est
propriissima.  Sicut enim stellae lucentes describunt unum brevem
circulum vicinum circa polum; ita istae animae splendentes
faciebant circulum vicinum circa autorem et Beatricem, qui
stabant firmi in medio, sicut polus, punctus vel centrum: et
sicut illae stellae circa polum girantes dirigunt navigantes in
mari ad salutis portum; ita isti doctores dirigunt degentes in
saeculo amaro ad finem felicitatis et salvationis: et sicut
dictae stellae sunt altiores nobis et perpetuae apparitionis, ita
isti doctores erant eminentiores et perpetuo apparentes nobis
etc.  Qui autem sint poli et quid sint jam saepe dictum est in
inferno et purgatorio, et dicetur in paradiso isto.

	|82-93.  E dentro all'un.~  Ista est quarta et ultima
pars generalis, in qua autor introducit unam animam
praeclarissimam moderni doctoris, quae describit se et alias. 
Haec autem erat anima eximii doctoris Thomae de Aquino; de cuius
morte et dignissima commendatione scriptum est in Purgatorii
capitulo.  Inducit autem istum merito manifestantem alios
doctores, quia illos familiariter noverat, eorum dicta et scripta
summo studio et scrutinio investigans.  Primo ergo inducit
dictum: Thomam, qui praevenit autorem, non expectata eius
interrogatione, ostendens quod vult satisfacere eius desiderio,
quia cognoscit tantam gratiam lucere in ipso autore.  Dicit ergo
autor: |E sentii cominciar dentro all'un~, scilicet Thomam de
Aquino audivi incipere loqui et dicere.  Ordina sic literam:
|qual ti negasse il vin della sua fiala per la tua sete~, idest,
quicumque nostrum denegaret tibi dulce eloquium suum ad
extinguendam sitim tui desiderii, |non fora in libert@a~, quia
scilicet caritas in qua sumus facit nos velle satisfacere
indigentiae justorum, et libere hoc facimus; quod si non
faceremus non haberemus libertatem arbitrii, quia non possumus
facere illud quod volumus: hoc autem est impossibile in illo
beato regno.  Hoc autem declarat per simile dicens: |se non
com'acqua ch'al mar non si cala~, sicut aqua stagni, cum tamen
omnis aqua naturaliter inclinetur ad mare, |quando~, pro quia,
|lo raggio della grazia~, idest, radius divinae gratiae, |onde
s'accende verace amore~, quia rectus amor divina gratia
accenditur ad amandum summum bonum, |e che poi cresce amando~,
quia amor sic accensus continuo magis flagrat ardore caritatis,
|multiplicato in te~, nam radius divinae gratiae primo concessit
te descendere per infernum, secundo ascendere per scalam
purgatorii; et nunc tertio concedit tibi ascendere per summam
scalam paradisi; unde dicit: |tanto risplende in te, che ti
conduce su per quella scala~, scilicet, coeli, et dicit: |u'~,
idest, unde, |nessun discende senza risalir~, quia nullus
descendit de coelo, qui non reascendat ipsum, sicut patet de
multis angelis et animabus beatorum.  Et sic nota pro autore,
quod si sic est adhuc debet reverti ad paradisum; unde jam sibi
saepe promisit reditum ad coelum: et bene quia unusquisque debet
credere se esse de numero salvandorum: |tu vuoi saper di quai
piante s'infiora questa ghirlanda~, idest ex quibus animabus
floridis texitur ista corona, |che 'ntorno vagheggia~, idest,
quae corona floridorum doctorum circumspicit delectabiliter, |la
bella donna~, scilicet pulcram scientiam theologiae, |ch'al ciel
t'avvalora~, idest, quae animat et vigorat te ad ascendendum
coelum.  

	|94-96.  Io fui.~  Hic Thomas explicato desiderio autoris
incipit satisfacere ipsi desiderio, manifestans primo se ipsum. 
Ad cuius evidentiam est praesciendum quod iste Thomas fuit
italicus de regno Apuliae, de civitate quae dicitur Aquinum,
nobili genere, quia de comitibus de Aquino antiquissimis,
scientia clarus, vita insignis, qui plurima scripsit praecipue in
sacra theologia etc., cui dictum est: bene scripsisti de me Thoma
etc.  Nunc ad literam dicit Thomas: |Io fui degli agni~, idest,
purus, innocens ad modum agni, |della santa greggia~, idest
sancti ordinis praedicatorum, |che Domenico~, tanquam bonus
pastor Dominici gregis, |mena per cammino~, idest per regulam
paupertatis; et dicit: |u' ben s'impingua~, idest, in qua regula
bene impinguatur, quantum ad animam intelligas, non quantum ad
corpus, quia fratres praedicatores non comedunt carnes.  Et hic
nota quod Thomas notanter dicit: |ben s'impingua~, quia pinguedo
animae bona est; et alleviat hominem et erigit ad coelum;
pinguedo vero corporis mala est, quia aggravat animam, et
deprimit pondere suo ad terram, et saepe suffocat ipsum corpus,
|se non si vaneggia~, idest, si non vacatur vanitati mundanae
vanagloriae.  Sunt enim praedicatores communiter gloriosi, habent
habitum curiosum, et vacant multum excellentiae honoris.  

	|97-99.  Questi.~  Hic Thomas describit secundam animam
de corona illa, scilicet Albertum magnum eodem ordine
praedicatorum.  Ad cuius evidentiam est praesciendum, quod
Albertus iste fuit vir multimodae scientiae, singularissimus
philosophus, astrologus, medicus magnus, naturalis
experimentator, qui plurima et utilia opera fecit, in naturalibus
praecipue; qui a multis dictus est secundus Aristoteles, quamvis
aliqui praeponant Averroim; qui interrogatus utrum plura noverit
etc., qui saepe allegatur in scripto isto; et hoc sufficiat ad
laudem sui.  Nunc ad literam, dicit Thomas: |questi che m'@e a
destra pi@u vicino~, quia fuit sibi familiarior tamquam doctor
eius, |fummi frate~, quia de eodem ordine mecum, |e maestro~, qui
aliquando vocavit ipsum Thomam bovem mutum.  Et subdit
specificans illum et se a nomine et patria; |ed esso Alberto @e di
Cologna.~  Est enim Colonia etc., unde fuit Juvenalis poeta.  Et
hic nota quod isti fuerunt duo luminaria magna istius ordinis:
Albertus in naturalibus, Thomas in divinis. 

	|100-102.  Se tu.~  Hic Thomas reddit autorem attentum ad
cognitionem caeterorum spirituum illius coronae, dicens: |Se tu
ten vien diretro al mio parlar col viso~, idest, speculatione
tua, |girando su per lo beato serto~, idest gradatim et
circulatim discurrendo per istam coronam beatorum doctorum. 

	|103-105.  Quell'altro.~  Hic Thomas describit alium
doctorem, scilicet Gratianum monachum.  Ad cuius evidentiam est
praesciendum quod iste Gratianus fuit monachus de ordine, qui
fecit opus egregium, quod dicitur decretum, in quo etc.  Opere
autem perfecto, transtulit se ad curiam romanam causa publicandi
etc.  Nunc ad literam, dicit Thomas: |Quell'altro fiammeggiare~,
idest, caritas ardens, |esce del riso~, idest, de laetitia, |di
Graziano~, vere gratia plenus et gratus Deo et mundo; unde dicit:
|che aiut@o l'uno e l'altro foro~, scilicet, humanum et divinum,
scilicet civile et canonicum, |s@i che pare in paradiso~, idest,
ostenditur in ista spera solis; quia in paradiso beatificatus est
sub influentia solis propter merita sua: fecit autem opus suum in
civitate Bononiae, in monasterio sancti Felicis in cellula parva
etc.  

	|106-108.  L'altro.~  Hic Thomas describit alium
doctorem, scilicet Petrum Lombardum.  Ad cuius evidentiam est
praesciendum quod iste fuit magister Petrus Lombardus episcopus
parisiensis, qui fecit opus sententiarum in sacra theologia, quod
ubique legitur publice in scholis a magnis magistris, super quod
sunt facta multa et magna opera per multos excellentes viros,
sicut per Thomam de Aquino et alios multos: fecit autem librum
istum etc.  Nunc ad literam; dicit Thomas: |L'altro che
appresso~, scilicet, juxta Gratianum, |adorna il nostro coro~,
idest, decorat nostram coronam et societatem doctorum, |quel
Pietro fu che offerse a santa chiesa suo tesoro~, idest, suum
pretiosum et carum opus, |con la poverella.~  Hoc ideo dicit,
quia Petrus iste magister sententiarum in prohemio sui libri
offert suum librum, sicut paupercula obtulit olim duo minuta.  Et
certe sicut illa duo minuta fuerunt magis accepta Deo quam magna
munera multorum; ita istud parvum opus fuit carius, quam maxima
volumina multorum. 

	|109-114.  La quinta.~  Hic Thomas describit quintum
spiritum eminentissimum dictae coronae, scilicet Salomonem,
dicens: |La quinta luce~, idest, anima lucentissima, |che @e pi@u
bella tra noi~, ratione maioris sapientiae, |spira di tale amor~,
idest, spirituali gratia Dei, |che tutto 'l mondo ne gola~,
idest, affectat, |l@a gi@u di saper novelle~, scilicet utrum sit
salvatus vel damnatus; doctores enim multum discrepant de eo in
sententiis et opinionibus suis.  Ad quod notandum quod aliqui
doctores ponunt Salomonem salvum etc.  Et subdit quia iste
spiritus sit pulcrior et eminentior caeteris, dicens: |u' s@i
profondo savere~, idest, tam profunda sapientia, |fu messa
nell'alta mente~, idest, excellente illius Salomonis, |che a
veder tanto~, idest tantam profunditatem sapientiae, |non surse
il secondo~, quia scilicet non habuit parem, intelligas inter
reges, ut declarabitur infra; et dicit: |se 'l vero @e vero~, si
pro quia, quia Deus non mentitur, qui sibi dixit illud quod
dicetur in XIII capitulo. 

	|115-117.  Appresso.~  Hic Thomas describit alium
spiritum, scilicet Dionysium Areopagitam, de quo dicetur
inferiori capitulo.  Iste fuit graecus, magnus philosophus primo;
postea magnus doctor post conversionem suam; qui fecit libros
utilissimos fidei christianae, scilicet librum de coelesti
hierarchia, de angelica hierarchia, de divinis nominibus etc. 
Dicit ergo: |Appresso vedi~; scilicet post Salomonem, |il lume di
quel cero~, idest claritatem illius lucentis cerei, idest
ardentis spiritus Dionysii, |che giuso in carne~, idest vivens in
mundo, |vide pi@u addentro~, idest, profundius cognovit
mentaliter, |l'angelica natura e 'l ministero~; quia scilicet
excellentius scripsit de natura et officio angelorum, quam alius
quisquam; unde autor praefert eum Gregorio doctori inferiori
capitulo. 

	|118-120.  Nell'altra.~  Hic Thomas describit alium
doctorem vel spiritum de dicta corona, scilicet Ambrosium vel
Orosium.  Unde ad evidentiam istius literae est notandum quod
litera ista potest verificari tam de Ambrosio quam de Orosio.  De
Ambrosio quidem quia fuit magnus advocatus temporum
christianorum, quia tempore suo pullulaverunt multi et magni
haeretici; contra quos Ambrosius defensavit ecclesiam Dei, immo
et contra Theodosium imperatorem fuit audacissimus; et ad eius
praedicationem Augustinus conversus fuit ad fidem, qui fuit
validissimus malleus haereticorum.  Potest etiam intelligi de
Paulo Orosio, qui fuit defensor temporum christianorum reprobando
tempora pagana, sicut evidenter apparet ex eius opere quod
intitulatur Ormesta mundi, quem librum fecit ad petitionem beati
Augustini, sicut ipse Orosius testatur in prohemio dicti libri. 
Ad hoc est sciendum quod tempore Augustini Roma fuit capta et
spoliata a gothis etc., propter quod romani blasphemabant
Christum, et damnabant tempora christiana, asserentes quod
temporibus quibus colebant deos habebant magnas victorias et
triumphos, et florebant opibus et omnibus bonis; tempore vero
Christi quotidie erant praeda barbarorum etc.; propter quod
beatus Augustinus tunc fecit librum de Civitate Dei, in quo
pulcre probat et persuadet per dicta ipsorum paganorum et facta,
qualiter tempora christiana sunt longe meliora paganis; et tunc
scripsit Orosio presbytero hispano, quem sciebat esse magnum
historicum, ut scriberet de eadem materia: unde ambo intendunt
eumdem finem, licet dispari stilo; sic ergo patet ex dictis
quomodo possimus intelligere de utroque praedictorum.  Nunc ergo
ad literam, dicit Thomas: |Quell'avvocato de' tempi cristiani~,
scilicet, Ambrosius; nam per excellentiam potest dici advocatus
christianorum magis quam Orosius, |del cui latino Agostin si
provvide~, quia ad eius praedicationem conversus est ad fidem: et
sic bene providit sibi, quia saluti animae suae et aliorum
multorum, quia nullus copiosius, nullus subtilius scripsit
Augustino; |ride~, idest, laetatur, |nell'altra piccioletta
luce.~  Hoc dicit quia fuit corpore parvus, sicut communiter sunt
romani, tamen animo magnus sicut valens romanus; fuit enim
Ambrosius nobilis romanus de stirpe Tignorum; vel si intelligamus
de Orosio, tunc litera exponatur sic: |quell'avvocato de' tempi
cristiani~, scilicet Orosius, qui assumpsit causam christianorum
defendendam contra paganos, ut dictum est, |del cui latino
Agostin si provide~, quia Augustinus requisivit eum in suum
subsidium, ut sic fortius duo quam unus certarent contra
adversarios Christi.  Unde ipse Orosius breviter percurrit omnia
magna mala mundi a principio saeculi usque ad tempus sui,
scilicet usque ad tempus Honorii et Arcadii imperatorum
romanorum; |ride in quella piccioletta luce~, notanter dicit,
|piccioletta~, quia Orosius non extitit canonizatus, nec tantae
excellentis scientiae fuit, sicut alii suprascripti et
infrascripti.  Et hic nota quod quamvis istud possit intelligi
tam de Orosio quam de Ambrosio, et licet forte autor intellexerit
de Orosio, cui fuit satis familiaris, ut perpendi ex multis
dictis eius; tamen melius est quod intelligatur de Ambrosio, quia
licet Orosius fuerit vir valens et utilis, non tamen bene cadit
in ista corona inter tam egregios doctores.  

	|121-123.  Or, se tu.~  Hic Thomas reddit autorem
attentum ad considerandam aliam animam illustrissimam illius
coronae, dicens: |Or, se tu trani l'occhio della mente~, idest,
si tu ordinate deducis oculum intellectualem, |di luce in luce~,
idest, de una anima lucida in aliam, |dietro alle mie lode~,
quas, scilicet, jam feci de septem animabus, |gi@a dell'ottava con
sete rimani~, idest, cum desiderio sciendi quae fuerit.  

	|124-126.  Per veder.~  Nunc Thomas explicat quae fuerit
illa anima octava.  Ad cuius intelligentiam est praesciendum,
quod iste Boetius totum scibile scivit: in omnibus enim
liberalibus etc.  Nunc ad literam Thomas describit istum nunquam
satis laudatum virum, videlicet a sanctitate vitae, a singularis
operis compilatione, ab exilii relegatione, a morte, a sepultura. 
Dicit ergo: |L'anima santa~, scilicet, Boetii, |vi gode dentro~,
scilicet, inter illam lucem, |per veder ogni ben~, idest, causa
videndi Deum, qui est omne bonum; et dicit: |che 'l mondo fallace
fa manifesto~, scilicet in libro de Consolatione, quem ultimo
compilavit tempore exilii et damnationis suae.  In quo quidem
libro probat quae sit falsa felicitas, et quae vera; et quomodo
temporalia fortuita non possunt conferre beatitudinem homini,
immo potius faciunt ipsum infelicem; et dicit: |a chi di lei ben
ode~, idest, si quis auribus mentis bene notet dicta eius animae.  

	|127-129.  Lo corpo.~  Hic Thomas tangit exilium, mortem
et sepulturam.  Ad cuius evidentiam est praesciendum quod Boetius
damnatus a Theorico rege gothorum, ut dictum est, trahebat moram
in partibus Lombardiae praecipue in civitate Papiae, ubi ab uno
ex fautoribus Theodorici strangulatus est; alibi autem reperii
quod in territorio mediolanensi etc.  Tamen constans opinio est
in civitate Papiae, quod quidam civis papiensis contra quem
Boetius erat advocatus interfecit eum.  Nunc ergo ad literam
dicit Thomas: |Lo corpo ond'ella fu cacciata~, idest, ex quo
violenter fuit expulsa ipsa anima sancta Boetii, |giace giuso~,
idest, sepultum est in mundo, |in Cieldauro~, idest, in
monasterio quod appellatur coelum aureum, in quo quidem
monasterio est etiam corpus beatissimi Augustini in civitate
Papiae, quae olim appellabatur Ticinus a nomine perspicui
numinis, super quo sita est: postea autem dicta est Papia, idest
admirabilis.  Et subdit: |et essa~, scilicet, anima ista Boetii,
|venne a questa pace~, scilicet, aeternam, |da martiro e da
esilio~, quia pro justitia et libertate usque ad mortem pugnavit. 
Et utitur autor ordine praepostero: primo enim tangit sepulturam,
deinde mortem, ultimo exilium; tamen prius fuit exilium, deinde
mors, tertio sepultura.  

	|130-132.  Vedi oltre.~  Hic autor describit tres animas
sanctas simul trium doctorum; et primo Isidori, secundo Bedae,
tertio Richardi.  Isidorus fuit hispanus episcopus hispalensis,
bonus homo, multa scripsit.  Beda fuit sacerdos anglicus et
appellatur semper venerabilis, quamvis canonizatus; quod nomen
scriptum est ab Angelo in eius sepultura.  Diu vixit, adeo quod
eius oculi nimia senectute caligaverunt etc.  Richardus fuit
monachus frater Hugonis de sancto Victore, de quo dicetur
inferiori capitulo.  Ad literam ergo, dicit Thomas: |Vedi oltre
fiammeggiar~, idest, splendere post praedictos, |l'ardente
spiro~, scilicet, amore divino, |d'Isidoro~, qui fecit librum de
summo bono inter alios multos, |di Beda~, qui multa scripsit
etc., |e di Riccardo~, et de isto dicit, |che fu pi@u che viro a
considerar.~  Richardus enim fecit librum de Trinitate, et multa
profunde scripsit supra humanum intellectum, ideo bene dicit,
|pi@u che viro.~  

	|133-138.  Questi.~  Hic ultimo Thomas describit
duodecimum et ultimum spiritum.  Ad quod sciendum quod iste
ultimus spiritus fuit quidam doctor modernus parisiensis, qui diu
legit Parisius in logicalibus, cui quidam discipulus praemortuus
apparuit coopertus sophismatibus etc.  Dicit ergo: |Questi, onde
il tuo riguardo ritorna a me~, quia inspecto ipso ultimo spiritu
coronae reducis visum ad me, |@e il lume d'uno spirto, che in
pensier gli parve esser tardo a morir~; ubi enim mors naturaliter
videtur festina omnibus, isti visa est tarda.  Et subdit
describens eum a nomine et a doctrina, |essa @e la luce eterna di
Sigieri, che leggendo~, scilicet in cathedra publice, |nel vico
degli strami~ idest, Parisius, in contrata ubi leguntur omnes
scientiae et artes, quae appellatur vicus straminum, quia ibi
venduntur etiam stramina sicut foenum, palea etc., |sillogizz@o~,
idest, disputavit, |invidiosi veri~, idest, felices veritates
relinquens fallacias logicales: invidiosus enim est ille cui
invidetur propter suam felicitatem: et sic capitur in bona parte;
invidus vero est ille qui invidet alteri; et sic capitur in mala
parte.  

	|139-148.  Indi.~  Hic autor descriptis et manifestatis
duodecim spiritibus praeclaris constituentibus illam caram
coronam, nunc describit reditum illarum animarum ad primum motum
et cantum per comparationem pulcram et propriam horologiorum
velociter se moventium et dulciter sonantium.  Dicit ergo: ordina
sic literam: |Indi~, scilicet, post sermonem Thomae de Aquino,
|vid'io la gloriosa rota~, idest, coronam illorum gloriosorum
doctorum, |muoversi~, scilicet circulariter, |e rende voce a
voce~, idest, proportionabiliter conformare voces eorum in cantu;
unde dicit: |in tempra et in dolcezza ch'esser non pu@o nota,
idest, manifesta et cognita, |se non col@a~, scilicet, in coelo,
|dove s'insempra il gioire~, idest, ubi continuo et perpetuo
gaudetur.  Et hoc respicit id quod dixit supra, quod cantus
illarum animarum non poterat trahi de coelo; unde quicumque
volebat scire de eo debebat volare in coelum sicut ipse.  Et hoc
dico fecerunt illae animae, |cos@i come orologio che ne chiami
nell'ora che la sposa di Dio~, idest ecclesia, hoc est religiosi
qui serviunt in ecclesia, |surge a mattinar lo sposo~, scilicet
Christum, idest ad dicendum matutinum, |perch@e l'ami~: et subdit
proprietates horologii, dicens: |che l'una parte e l'altra tira
et urge~, idest, impellit, |sonando tin tin~, idest, pulsando
campanellas, quarum sonus appellatur tinnitus: unde et campanella
dicitur tintinnabulum.  Et dicit: |con si dolce nota, che 'l ben
disposto spirto d'amor turge~, idest, inflatur amore serviendi
Deo, et reddendi gratias et laudes Altissimo.  Et sic vide
quomodo comparatio est propria ad propositum praesens.  Isti enim
doctores studiosi consueverunt surgere de nocte ad studendum,
sicut viri religiosi ad dicendum officium, cum tempus nocturnum
sit magis aptum speculationi et contemplationi.
