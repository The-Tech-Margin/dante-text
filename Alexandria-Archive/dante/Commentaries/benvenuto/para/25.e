	|SUMMARIUM.~  CANTUS VIGESIMUS QUINTUS, ^in quo tractatur
de secunda virtute theologica, scilicet de spe.~

	|Proemio.~  ^SE mai continga che 'l poema sacro.~ 
Postquam in praecedenti capitulo autor noster tractavit et
determinavit de prima virtute theologica, scilicet fide; nunc
consequenter in isto XXV capitulo tractat et determinat de
secunda quae appellatur spes.  Et praesens capitulum potest
breviter dividi in quatuor partes generales: in quarum prima
introducit beatum Jacobum examinaturum ipsum de spe.  In secunda
Jacobus facit sibi tres petitiones circa virtutem spei, quarum
unam Beatrix solvit, et autor respondet ad alias duas, ibi:
^Ridendo.~  In tertia Jacobus inquirit ab autore unde veniat sibi
haec virtus, ibi: ^Come.~  In quarta et ultima introducit tertium
apostolum Johannem examinaturum eum de tertia virtute, scilicet,
caritate, ibi: ^Poscia tra esse.~  

	|1-9.~  Ad primum ergo dico, quod in prima parte autor
introducit Jacobum apostolum, qui est examinaturus eum de spe;
sed primo quia tractaturus est de spe continuans se tangit
aliquid de sua spe.  Et breviter et summatim vult dicere, quod
sperat pro remuneratione sui poematis reverti Florentiam, et ibi
recipere lauream coronam.  Construe et expone sic literam: ego
Dantes, |Ritorner@o~ scilicet, in patriam, |poeta omai con altra
voce~, scilicet, belatu, scilicet, maturiori et sapientiori, |con
altro vello~, idest, lana vel lanea veste, quasi dicat: quando
exivi Florentiam, exivi cum voce juveniii et habitu juvenili
superbo et vano; nunc autem factus senex et sapiens redibo cum
alia loquela et alio habitu, vel cum alia lana, quia redibit
canus propter aetatem, adversitatem et laborem; et dicit: |e
prender@o il cappello~, idest, conventum poetriae, scilicet
laureationem, |in sul fonte~, idest, in sancto Johanne, ubi est
fons baptismalis Florentiae.  Et hic nota quod autor ardenter
desiderabat lauream coronam; et quamvis ubique posset recipere,
tamen etc.  Et hoc dico faciam, |se mai continga che'l poema~,
idest, praesens opus poeticum; poema enim appellatur totum thema
poeticum, sicut Ilias Homeri, et Eneis Virgilii, |sacro~, idest,
sacratum, divinum, vel quia de sacra theologia tractat; et dicit:
|al quale ha posto mano e cielo e terra~, idest, scientia divina
et humana; vel dic |cielo~ in quantum tractavit de coelestibus,
|et terra~, in quantum tractavit de terrenis; vel dicendum est et
melius, quod per coelum autor intelligit gratiam Dei per quam
influentia coeli fecit autorem habilem ad habitum scientiae,
sicut ipsemet testatur Inferni capitulo, ibi: |veggendo il ciel~,
et Purgatorii capitulo, ibi: |non pur per opra delle ruote magne~
etc., et etiam in Paradiso ubi loquitur de signo Geminorum, quod
fuit eius ascendens, et in plurimis aliis locis et capitulis. 
Per terram vero intelligit humanum studium et exercitium,
vigiliam et laborem tam animi quam corporis; unde dicit: |s@i che
m'ha fatto per molti anni macro~, quia ad hoc poema compilandum
multum vigilavit et jeiunavit, sicut pulcre tactum est in
Purgatorii cantica, ubi invocans musas dixit: ^O sacrosante
vergini, se fami, freddi o vigilie mai per voi soffersi.~  Nec
mireris, lector, si autor diu laboravit, et si labore macruit in
hoc opere altissimo componendo, quia mihi simile accidit in ipso
exponendo; |vinca la crudelt@a~, scilicet, concivium et
conterraneorum meorum, |che mi serra fuor~, idest, me exclaudit
in exilium, |del bell'ovile~, idest, pulcrae civitatis
Florentiae, |ov'io dormii agnello~, idest, juvenis purus et
innocens; et servat metaphoram, quia enim vocaverat Florentiam
ovile, quod est stabulum ovium, ideo vocat se agnum; et dicit:
|nemico~, scilicet, propter bene operari, ut scriptum est supra
capitulo huius Paradisi, |ai lupi~, scilicet, florentinorum
rapacium; unde autor vocat eos lupos in Purgatorii capitulo: et
bene dicit: |ai lupi~, quia lupi naturaliter insidiantur agnis,
et ita pravi bonis, quia sunt sibi dissimillimi in omnibus
praeterquam in figura corporali.  Et dicit: |che gli danno
guerra~, quia scilicet, tenent eam in dissensione civili, quae
est peior omni pugna exteriori.  Et hic nota quod autor dicit
dubitative: |se mai continga~, quia de rei veritate nunquam
potuit reverti.  Oportebat enim secundum morem patriae, vel quod
reduceretur per reformationem etc.  Et nota etiam quod aliquid
tetigit de spe, non tamen in quantum est virtus theologica, quia
spes multos fovet et maxime exules qui sunt extra domum, quia
sine ea caderent in miserabilem vitam, immo saepe in crudelem
desperationem.  Nota etiam quod in hac parte autor ostendit
nobilitatem sui studii, malignitatem suorum civium, suam
innocentiam, et intentionem obtinendi lauream coronam. 

	|10-12.  Per@o.~  Hic autor assignat causam quare potius
elegerit dictum locum baptismalem suae laureationi, quam aliquem
alium, dicens: |Per@o ch'io entrai quivi~, scilicet, in fonte
baptismali intra dictum ovile, |nella fede~, scilicet, catholica,
|che fa conte~, idest, familiares, |l'anime a Dio~, quia scilicet
factus sum ibi christianus, |e poi Pietro~, scilicet, apostolus
in coelo, |s@i mi gir@o la fronte~, quia circumgiravit se circa
ipsum, ut patuit in praecedenti capitulo, |per lei~, scilicet,
propter ipsam fidem, super qua examinavit ipsum, et examinatum
licenciavit, ita quod nunc ultimo expectabat conventuari.  Et hic
nota quod autor optabat accipere secundum nomen poetae, ubi primo
receperat primum etc.; sed non potuit ad optatum finem
pertingere, sicut patuit plene primo capitulo Inferni in
expositione somnii materni.  Et hic nota quod laurea non facit
poetam, sed est signum poeticae acquisitae etc., ideo meritissime
autor noster semper et ubique est vocandus poeta, immo inclitus
poeta. 

	|13-15.  Indi.~  Hic poeta Dantes introducit secundum
apostolum, scilicet, Jacobum, ut examinet autorem de secunda
virtute, scilicet, spe.  Unde dicit: |Un lume~, scilicet, Jacobus
maior, qui dictus est filius Zebedaei, et fuit plenus virtute
spei, ut patebit statim, |si mosse indi di quella schiera~,
scilicet de collegio vel circulo apostolorum, |verso noi~,
scilicet, Beatricem et autorem; et dicit: |onde usc@i la
primizia~, idest, de qua primo exiverat Petrus, qui fuit princeps
primus apostolorum in primitiva ecclesia; unde dicit: |che lasci@o
Cristo de' vicarii suoi~, scilicet, pontificum et pastorum.  

	|16-18.  E la mia.~  Hic autor ostendit quomodo Beatrix
notificaverit sibi quis esset ille beatus, dicens: |E la mia
donna piena di letizia~, propter spem quae facit animum laetum
promittens sibi aeternam laetitiam in via, quia in patria non
erat amplius spes neque fides, |mi disse~, ut faceret me
attentum, |mira, mira~, scilicet; istum venientem, |ecco il
Barone~, scilicet, Jacobum, ad quem habetur magna devotio in
terra; unde dicit: |per cui laggi@u si visita Galizia.~  Est enim
Gallitia provincia Hispaniae in extremo occidentis, in cuius
confinio est basilica Jacobi apostoli, quae fuit fundata vel
dotata per Carolum Magnum; in qua quidem provincia est gens satis
barbara et bestialis inter christianos; dicta est autem Gallitia
vel Gallatia etc.  

	|19-24.  S@i come.~  Hic autor describit laetam
gratulationem, quam fecit Petrus cum Jacobo per unam
comparationem claram et propriam, quae de se patet.  Construe sic
literam: |Cos@i vid'io l'un~, scilicet, Jacobum magnum principem
et gloriosum, |esser accolto~, idest, acceptum et receptum,
|dall'altro grande principe glorioso~, scilicet, Petro, |laudando
il cibo che lass@u si prande~, idest, gratiam Dei de qua ibi
vivitur; a simili, |s@i come il colombo~, supple, recipitur,
|quando si pone presso al compagno, e l'un pande~, idest,
exprimit, |l'affezione all'altro girando e mormorando.~  Et sic
vide quomodo est debita comparatio de columbis ad apostolos, qui
fuerunt puri et simplices ut columbae; et sicut unus ostendit
alteri tacito murmure escam qua pascuntur, ita isti submisso
colloquio cibum, quo ibi pascuntur.  

	|25-27.~  Et subdit autor quod post gratulationem humilem
factam uterque quievit et firmavit se coram eo, dicens: |ma
ciascuno tacito s'affisse, coram me ignito s@i che vinceva il mio
volto~, idest, tam ardens et lucens, quod oculus meus sustinere
non poterat.

	|28-30.  Ridendo.~  Ista est secunda pars generalis, in
qua Jacobus ad preces Beatricis examinat autorem de virtute spei,
et facit tres petitiones.  Ad quarum unam respondet Beatrix; et
primo autor ponit orationem Beatricis ad Jacobum, quae primo
facit exordium, deinde petitionem, tertio confirmationem.  Unde
dicit: |E Beatrice ridendo~, idest, exultans, |disse~, illi
Jacobo, |allora~, idest, tunc, |o inclita vita~, idest, gloriosa
anima, |per cui la larghezza~, idest, ampla largitas, vel
amplitudo largitatis, |della nostra basilica~, idest, ecclesiae
triumphantis, scilicet paradisi, |si scrisse~, ubi in tua
epistola dixisti: omne datum optimum etc. et hilarem datorem
diligit Deus, |fa risonar la speme in guesta altezza.~  

	|31-33.~  Et subdit confirmans suam petitionem, quod
possit et debeat hoc facere, dicens: |tu 'l sai~, vel, |tu sai
che tante volte la figuri, quante Ges@u fe pi@u chiarezza ai tre.~ 
In effectu vult dicere quod quando Christus ostendit maiorem
familiaritatem tribus apostolis, scilicet, Petro, Jacobo,
Johanni, per ipsos tres figurabat tres virtutes, scilicet, fidem
per Petrum, spem per Jacobum et caritatem per Johannem.  Si ergo
tu Jacobe figuras spem, bene sequitur quod possis et debeas de ea
tractare, et poetam istum christianum examinare.  Quod autem
istae tres virtutes figurentur per istos tres apostolos
demonstratum est in Purgatorio.  

	|34-36.  Leva.~  Hic autor ponit exortationem Jacobi ad
se dicentis, |leva la testa~, idest, speculationem tuam, |e fa'
che t'assicuri~; hoc dicit quia erat terrefactus nimio splendore
dictorum apostolorum; et assignat causam quare oportebat hoc
facere, dicens: |che ci@o che vien quass@u~, scilicet, in coelum,
|del mortal mondo~, de quo tu nunc venis, |convien che si
maturi~, idest, se disponat et habilitet, |ai nostri raggi~,
idest, radiis flammantibus splendorum nostrorum; et dicit a quo
habuerit istam exhortationem, dicens: |questo conforto mi venne
dal fuoco secondo~, idest, a beato Jacobo, qui secundo venerat
post Petrum.  

	|37-39.~  Et subdit suam obedientiam, dicens: |ond'io
levai gli occhi~, scilicet, intellectuales, |ai monti~, idest, ad
illos sanctos excelsos, scilicet, Petrum et Jacobum; et dicit:
|che gl'incurvaron pria col troppo pondo~, quia scilicet dicti
apostoli nimietate ardoris et splendoris gravaverunt oculos
autoris, et inclinaverunt, sicut dictum est paullo ante. 

	|40-45.  Poich@e.~  Hic autor ostendit quomodo Jacobus
processerit ad examinationem eius; et primo ponit eius exordium,
deinde petitionem.  Dicit ergo Jacobus persuadens autori: |Poich@e
lo nostro imperadore~, scilicet, Deus, qui solus semper et ubique
regnat, |vuol che tu t'affronti per grazia~, idest, concedit tibi
ex gratia singulari, quod te praesentes et loquaris facie ad
faciem, |coi suoi Conti~, idest, suis familiaribus et sanctis; et
dicit, |nell'aula pi@u secreta~, idest, curia coelesti, quae est
locus secretior ipsius imperatoris; cum enim Deus sit ubique,
tamen statuit sibi locum altiorem, quo ostenderet se
contemplandum spiritibus angelicis et beatis; et dicit: |anzi la
morte~, idest, adhuc vivens in carne.  Et reddit rationem huius
gratiae concessae autori, dicens: |s@i che conforte~, idest,
persuadeas, |di ci@o la speme che laggi@u bene innamora~, idest,
quae in terra accendit animum amore veri boni, |in te et in
altrui~, idest, ad salutem tui et aliorum, |veduto il ver di
questa corte~, idest, cognita summa felicitate.  Et in hoc notat
causam finalem huius operis.  

	|46-48.  Di' quel.~  Hic Jacobus facit suam petitionem
autori, et petit tria, scilicet, quid est spes, et quomodo ista
virtus est in eo, et unde venit ad eum.  Dicit ergo: |Di' quel
ch'ella @e~, idest, da definitionem spei, |di' come la mente tua
s'infiora~, idest, quomodo floret et viret spe; nam spes saepe
figuratur per viredinem; unde Purgatorii capitulo {3.135}:
^Mentre che la speranza ha fior del verde~, et alibi saepe: |e
di' onde a te venne~, idest, causam tuae spei.  Et exprimit quis
fuerit autor istorum verborum, dicens: |il secondo lume~,
scilicet, Jacobus luminosus, |segu@i cos@i ancora~, idest, iterum
petivit a me, sicut dictum est, quia jam Jacobus loquutus est bis
autori; primo quando dixit supra: |leva la testa~; et nunc
secundario.  

	|49-54.  E quella.~  Hic autor ostendit quomodo Beatrix
ad tollendam inanem gloriam assumit responsionem pro autore,
praeveniens eum; et respondet secundo membro, scilicet quomodo
spes floret in mente autoris.  Dicit ergo: |E quella pia~,
scilicet, Beatrix, |che guid@o le penne delle mie ali~, scilicet,
intellectum et rationem, |a cos@i alto volo~, idest, ad ascensum
paradisi, |mi prevenne alla risposta cos@i~, idest, sub hac forma
subscripta: |la chiesa militante~, idest, congregatio fidelium,
quae est in isto mundo, |non ha alcun figliuolo~, idest, aliquem
fidelem christianum, |con pi@u speranza~; hoc ideo dicit quia
ecclesia unicuique christiano proponit aequaliter spem futurae
gloriae; vel quia quilibet christianus non plus debet sperare
quam alius, quia committeret jactantiam; et dicit: |com'@e scritto
nel sole~; dicunt aliqui, idest, in sacra Scriptura: sed dic et
melius, sicut est manifestum in Deo, in quo omnia videntur; quod
declarat cum dicit: |che raggia tutto nostro stuolo~, idest, qui
illuminat totum exercitum istum triumphalem, sicut scriptum est
supra capitulo XXIII huius Paradisi {vv. 82-84}.  

	|55-57.  Per@o.~  Hic Beatrix probat dictum suum per
effectum; et breviter dicit quod propter spem, quae est ita
radicata in mente eius, ex gratia concessum est sibi recedere a
terra vitiosa, et venire in terram sanctam ad videndum ipsum, ad
referenda nova christianis, et est iste adventus ante mortem. 
Dicit ergo: |per@o gli @e conceduto~, scilicet, a Deo, |che vegna
d'Egitto~, quae interpretatur tenebra vel angustia vel
tribulatio, qualis est via peccatorum, in Jerusalem, quae
interpretatur visio pacis.  Et hic nota quod Jerusalem capitur
multis modis; aliquando historice etc.  Et dicit: |per vedere~,
scilicet, illud quod sperat, scilicet gloriam paradisi quae est
in ista coelesti Jerusalem, |anzi che 'l militar~, idest, vita
ista temporalis quae est in continua pugna, |li sia prescritto~,
idest, praeoccupetur et praecipiatur sibi per mortem.  

	|58-63.  Gli altri.~  Hic Beatrix relinquit autori
responsionem ad alia duo puncta; et tangit quare petita sint, et
quare autor possit faciliter respondere.  Dicit ergo: |Lascio~,
idest, ego dimitto sibi, |gli altri duo punti~, scilicet, primum
et tertium, |che son dimandati~, scilicet, a te Jacobo ab ipso
autore, |non per sapere, ma perch'ei rapporti~, idest, referat
mundo, |quanto questa virt@u~, scilicet spei, |t'@e~, vel |c'@e in
piacere~, idest, placet tibi, vel coelesti curiae.  Et dicit:
|ch@e non gli saran forti n@e di jattanzia~, idest, gloriatione,
sicut, supple si diceret, se habere spem.  Et si obiicis hic quod
autor jam promisit sibi saepe supra gloriam paradisi; respondeo
quod autor prudenter fecit alium hoc dicere, et ita hic facit
Beatricem hoc dicere.  Et ideo dicit: |et elli a ci@o risponda e
la grazia di Dio~, per quam tantum ascendit, |ci@o gli comporti~,
idest, permittat et concedat.

	|64-69.  Come.~  Ista est tertia pars generalis, in qua
Jacobus inquirit ab autore unde veniat sibi haec virtus; unde hic
autor respondet ad primum punctum, et primo tangit suam
promptitudinem in respondendo per comparationem claram et
propriam, dicens: ego Dantes, |Come discente~, idest, tanquam
discipulus, |che seconda a dottor~, idest, sequitur et respondet,
|pronto e libente~, idest, voluntarius, |in quel ch'egli @e
esperto~, idest, in eo quod novit per scientiam, quam experientia
facit; et dicit: |perch@e la sua bont@a si disasconda~, idest, ut
eius sufficientia propaletur, |diss'io: speme @e un attender certo
della gloria futura, il qual grazia divina e precedente merto
produce.~  Et ad intelligendam clare istam literam est sciendum,
quod ista definitio spei ponitur a magistro sententiarum sub ista
forma: spes est certa expectatio futurae gloriae proveniens ex
divina gratia et praecedentibus meritis.  

	|70-75.  Da molte.~  Hic autor respondet ad tertium
punctum petitionis, scilicet, unde spes veniat ad eum; et dicit:
|Questa luce~, idest, clara virtus spei, quae quodammodo facit
invisibilia videri, |mi vien da molte stelle~, idest, a multis
doctoribus quos autor figuravit in stellis, sicut ostensum est in
capitulo huius Paradisi.  Sicut enim stellae dant influentiam in
corpora hominum, ita a simili illustres animae doctorum dant
virtutem et lumen in animas eorum, informando bonis doctrinis,
operibus et sanctis precibus.  Et dicit quod unus primo et
principaliter inspiravit in mentem eius istam virtutem, dicens:
|ma quei~, scilicet, David, |la distill@o nel mio cor pria, che fu
sommo cantor del sommo duce~, quia David fuit summus propheta
Dei, qui est summus dux exercitus triumphantis: et subdit ubi et
quomodo David instillaverit in animam eius istam spem, dicens;
ille summus cantor, |dice nella sua Teodia~, idest, psalmodia,
|color che sanno il nome tuo sperino in te.~  Hoc enim dicit
David psalmo octavo, qui incipit: ^Confitebor tibi Domine~, ubi
dicit: ^et sperent in te qui noverunt nomen tuum, quoniam non
dereliquisti quaerentes.~  Et dicit: |et chi nol sa~, supple,
speret, |s'egli ha la fede mia~? 

	|76-78.  Tu mi.~  Hic autor ostendit quomodo ipse Jacobus
etiam instillaverit spem in animum eius, dicens: |Tu~, scilicet,
beate apostole, |mi stillasti con lo stillar suo~, scilicet, cum
David, |poi nella pistola~, idest, in tua epistola canonica
capitulo primo, ubi dicit: ^Beatus vir qui suffert tentationem,
quoniam cum probatus fuerit accipiet coronam vitae, quam
repromisit Deus diligentibus se.~  Et ultimo capitulo dicit:
^patientes confirmate corda vestra, quoniam adventus Domini
appropinquabit.~  Unde dicit: |s@i ch'io son pieno~, scilicet,
ipsa spe quam instillastis in me, |e repluo~, idest, refundo,
|vostra pioggia~, idest, instillationem tui Jacobi et David.  

	|79-81.  Mentre.~  Hic autor ostendit laetitiam, quam
caepit Jacobus audiens, quod ex eius epistola elicebatur tantus
fructus, dicens: |Un lampo subito e spesso~, idest, splendor
ardens, |a guisa di baleno~, idest, in modum fulgoris,
|tremolava~, idest, scintillabat, |dentro al vivo seno~, idest,
vivacem capacitatem, |di quell'incendio~, idest, illius spiritus
igniti, scilicet, Jacobi, ut jam dictum est supra, |mentre io
dicea~, idest, interim dum sic responderem clare de spe.  

	|82-87.  Indi.~  Hic autor ponit aliam petitionem Jacobi
circa materiam spei; et Jacobus praemittit quid movet cum ad
faciendum sibi hanc petitionem de virtute spei.  Dicit ergo: et
ille Jacobus, |spir@o indi~, idest, deinde dixit: |l'amore ond'io
avvampo~, idest, caritas qua ardeo, |ancor v#er la virt@u~,
scilicet, spem, |che mi seguette~, idest, nunquam deseruit me,
|infin la palma~, scilicet, martyrii, |et all'uscir del campo~,
idest, vitae, idest, usque ad recessum animae a corpore, |vuol
ch'io respiri a te, che ti dilette di lei, et emmi a grato che tu
diche quello che la speranza ti promette.~  

	|88-90.  Et io.~  Hic autor respondet petitioni factae,
dicens: |Et io~, supple, respondi: |le scritture nuove e le
antiche~, sicut evangelistarum et prophetarum, |pongono il
segno~, scilicet, quod spes promittit mihi; et, supple scriptura,
|dell'anime~, scilicet, sanctorum doctorum, |che Dio s'ha fatte
amiche, e lo m'addita esso~, idest, ditat mihi ipsum signum.  

	|91-96.  Dice.~  Hic autor explicat testimonia veteris et
novi testamenti; et primo de veteri allegat Isaiam, dicens:
|Isaia~, scilicet propheta, |dice~, scilicet, capitulo XLI, |che
ciascuna~, scilicet, anima beata, |fia vestita di doppia veste~,
scilicet, luce animae et corporis, |nella sua terra~, et declarat
de qua terra loquatur, dicens: |e questa dolce vita~, scilicet
coelestis patria, |@e la sua terra.~  Dicit ergo Isaias: ^propter
hoc in terra sua duplicia possidebunt, et laetitia~ etc.  Et
subdit testimonium Novi Testamenti, dicens: |e 'l tuo fratello~,
scilicet, Johannes evangelista, |ci manifesta questa
rivelazione~, scilicet, Isaiae, de futura, scilicet, duplici
gloria quae manifestabitur vel revelabitur in nobis, |assai vie
pi@u digesta~, idest, multo plenius discussam et pertractatam.  Et
dicit: |l@a dove tratta~, scilicet, in Apocalypsi tertio capitulo,
|delle bianche stole~, per quas figurat etc.  Et sic patet
quomodo ambo annuntiant et confirmant resurrectionem mortuorum,
et glorificationem corporum; ex quo concluditur quod spes
promittit sibi vitam sine fine.  

	|97-99.  E prima.~  Hic autor ponit effectum suae
responsionis, quia scilicet fingit gaudium quod fecerunt illae
animae beatae ad confirmandam responsionem autoris, dicens: |E
prima s'ud@i~, scilicet, a nobis, |presso al fin d'este parole~,
illud dictum psalmistae, ^sperent in te qui noverunt nomen tuum.~ 
Et dicit: |di sopra a noi~, quia illi qui erant in spera
apostolorum cantabant istud dictum.  Et dicit, quod caeteri
sancti confirmaverunt hoc, dicens: |a che~, idest, ad quod dictum
vel canticum, |risposer tutte le carole~, idest, caeterae sperae
beatorum existentium ibi etc.

	|100-102.  Poscia tra esse.~  Ista est quarta pars
generalis, in qua autor introducit tertium apostolum, scilicet,
Johannem evangelistam examinaturum ipsum de tertia virtute,
scilicet, caritate, quem describit per comparationem pulcram et
subtilem; et sententialiter et summatim non vult aliud dicere,
nisi quod Johannes ardens et luminosus emicuit ibi sicut sol:
assimilat enim Johannem crystallo, et parificat splendorem
crystalli splendori solis.  Ad cuius intelligentiam est
praenotandum, quod positio stat in hoc: sit sol in principio
capricorni, et una crystallus equivalens soli in splendore sit in
principio cancri; tunc statim cum sol ascendet super orizonta,
crystallus illa descendet in occidentem, et e converso cum sol
descendet in occidentem sub orizonta, et illa crystallus ascendet
in orientem, quia capricornus et cancer sunt signa opposita: et
oportet praesupponere, quod sicut sol gradatim percurrit totum
capricornum, ita ista crystallus percurrat totum cancrum, ita
quod pariter moveatur cum sole.  Ad literam ergo dicit autor:
|Poscia~, scilicet, post cantum gaudiosum, |un lume~, scilicet,
Johannes evangelista, |si schiar@i~, idest, apparuit splendens
tamquam sol, |tra esse~, idest, inter dictas speras vel animas,
|s@i~, idest, tam excellenter, |che se 'l cancro avesse un tal
cristallo~, idest, lumen, |l'inverno~, scilicet, quando sol est
in capricorno, |avrebbe un mese d'un sol d@i~, quia scilicet esset
continuo claritas, et sic esset dies sine nocte.  Et hic nota
quod autor bene dicit: |l'inverno~, quia dat istud accidens
cancro: si enim daret tale lumen capricorno, tunc idem accidens
accideret in aestate; et si daret unum arieti accideret in
autumno; et si daret unum librae, accideret in vere; et si daret
singulis signis suum, tunc esset totus decursus temporis semper
dies sine nocte aliqua; et breviter et clare doceam te
demonstrationem istam.  Volo quod imagineris et fingas in mente
tua duos soles in coelo, unum in oriente, alium in occidente in
signis oppositis; tunc enim uno occidente, alter continuo
oriretur, et sic continuaretur claritas et dies.  Et sic non
oportet declarare casum istum per literas alphabeti ^a~, ^b~,
^c~, sicut quidam facere conantur implicantes phantasiam minus
intelligentium.  

	|103-108.  E come.~  Hic autor describit adventum
Johannis evangelistae ad alios duos per unam comparationem
pulcram et propriam quae de se patet.  Construe sic literam: |E
vid'io lo schiarato splendore~, scilicet, Johannem, qui ita
eluxerat et splenduerat, |venire ai due~, scilicet, ad Petrum et
Jacobum, |che si volgeano a ruota~, idest, circulariter; et
dicit: |qual conveniasi al loro ardente amore~, quasi dicat: tam
veloci motu, qualem exigit ardor caritatis eorum.  Et vidi
Johannem hoc facere, |cos@i come vergine lieta surge, e va, ed
entra in ballo~; et dicit, |sol per far onore alla novizia~,
idest, sponsae, quae noviter est nupta viro, |non per alcun
fallo~, quia scilicet non amore luxuriae vel vano; et notanter
hoc dixit, quia aliter comparatio non fuisset propria, quae tamen
est propriissima.  Comparat enim Johannem Virgini, qui et ipse
virgo fuit, unde Christus Virginem Virgini commendavit, idest,
Mariam Johanni, sicut statim dicetur; et sicut virgo formosa
laete et honeste intrat tripudium, ita anima luminosa
Evangelistae intravit circulationem apostolorum.  

	|109-111.  Misesi.~  Hic autor describit actum Johannis
et Beatricis, dicens: et ille Johannes, |misesi l@i nel canto e
nella nota~, idest, coepit simul dulciter canere cum praedictis. 
Et dicit: |e la mia donna~, scilicet, Beatrix, |tenne l'aspetto
in lor~; et dicit a simili, |pur come sposa tacita et immota~,
idest, quae non loquitur, neque movetur; per quod innuit autor
quod fixe contemplabatur eos tanquam tres principes, in quibus
maxime viguit triplex virtus divina.  

	|112-114.  Questi.~  Hic Beatrix manifestat Danti hunc
esse Johannem, quem describit per duo signa; primo quia recubuit
supra pectus Domini, dicens: |Questi~, scilicet luminosus
spiritus, |@e colui~, scilicet, Johannes evangelista, |che
giacque~, idest, qui obdormuit in coena, |sopra 'l petto del
nostro Pellicano~, idest, Christi, qui merito vocatur pelicanus,
quia aperuit sibi latus ad liberationem nostram, sicut pelicanus
ex sanguine pectoris vivificat filios mortuos.  Est autem
pelicanus avis aegyptia etc.  Et dat aliud signum, dicens: |e
questi fu eletto al grande officio di su la croce~, scilicet,
quando Christus pendens in cruce tradidit ipsum Matri in filium
et custodem.  

	|115-117.~  Et subdit autor quis dixerit ista verba, et
quomodo non mutavit dispositionem post verba, nisi sicut primo,
dicens: |la donna mia cos@i~, supple, dixit, |n@e le parole sue
per@o mosser piue~, idest, non ideo plus moverunt, |la vista sua~,
idest, eius fixum intuitum, |di stare attenta~, scilicet, in
illos apostolos, |poscia~, idest, post dicta verba, |che pria~,
scilicet, ante verba.  

	|118-123.  Quale.~  Hic autor ostendit qualis factus
fuerit, volens videre corpus Johannis, per comparationem nobilem
et propriam volentis videre eclipsim solis, qui ut bene videat
efficitur non videns.  Construe sic literam: |Io mi feci tale a
quell'ultimo fuoco~, scilicet, Johannem ardentem et splendentem
ad modum ignis, a simili, |quale @e colui ch'adocchia~, idest,
intuetur, |e s'argomenta~, idest, ingeniatur, |di veder eclissar
lo sol~, idest, obscurari, |un poco, che diventa non vedente per
vedere~, quasi dicat: remansi quasi caecus acute respiciens
ipsum; et est comparatio propria: sicut enim oculus mortalis,
acute respiciens solem luminosum, efficitur nihil videns; ita
oculus intellectualis autoris subtiliter speculans Johannem
evangelistam, quem jam supra assimilavit soli, factus est non
videns; tentabat enim scire si Johannes haberet corpus suum
secum, sicut aliqui opinantur, sed non invenit sic esse.  Et
subdit declarationem quam facit Johannes de corpore suo, dicens:
|mentre che detto fu~, idest, donec dictum fuit mihi a dicto
Johanne, |perch@e t'abbagli~, idest, ablucinaris et confunderis in
visum, |per veder cosa~, scilicet, corpus meum, |che qui non ha
loco~?  Et hic nota quod aliqui ponunt etc.  Sed hoc non videtur
quia etc.  

	|124-126.  In terra.~  Hic Johannes manifestat autori
quid sit de corpore suo, dicens: |Il mio corpo @e terra in terra~,
idest, corruptum et resolutum in terra, non glorificatum in
coelo; et dicit: |e saragli tanto con gli altri~, idest, tam diu
cum aliis corporibus humanis, |che 'l numero nostro s'agguagli~
etc., idest, compleatur secundum decretum divinum; quod est
dicere usque ad finalem diem judicii, quando fiet resurrectio
corporum, quae est nota soli Deo.  

	|127-129.  Et subdit quod tantum duo sunt in coelo cum
anima et corpore, dicens: |le duo luci sole~, scilicet, Christus
et Maria, |che saliro~, idest, quae ascenderunt ad coelum
empyreum relicto exercitu isto triumphanti, sicut scriptum est
supra capitulo XXIII, |son con le duo stole~, idest, cum duplici
veste, idest luce corporis et animae, |nel beato chiostro~,
idest, in paradiso.  Et mandat autori quod referat istud, dicens:
|e questo apportarai nel vostro mondo~, ne scilicet quis habeat
vanam credulitatem quod corpus meum sit in coelo.  

	|130-135.  A questa.~  Hic autor describit effectum
verborum Johannis per unam comparationem pulcram et propriam: et
breviter dicit, quod illa circulatio trium apostolorum quietata
fuit in cantu trinitatis.  Dicit ergo: |L'infiammato giro~,
idest, ignita rota ardentium apostolorum, |si quiet@o a questa
voce~, idest, ad ultimum verbum Johannis; et dicit: |con esso il
dolce mischio~, idest, cum cantu mixto eorum, |che si facea nel
suon del trino spiro~, idest, praedictorum trium spirituum Petri,
Jacobi et Johannis.  Et subdit comparationem dicens, a simili,
|s@i come i remi pria ripercossi~ scilicet, a navigantibus,
|nell'acqua si posano tutti al sonar d'un fischio~, idest, ad
sonum unius sibili, |per cessar fatica o rischio~, idest,
periculum.  Et vide quod comparatio stat in hoc, quod sicut unus
solus sibilus patroni navis facit cessare nautas a navigatione et
clamore, ita simplex verbum apostoli fecit desistere alios a motu
et cantu.  Est enim sciendum, sicut aliquando vidi, quod patronus
galeae, quando vult remiges cessare a ductu remorum, vel ad
quiescendum, vel ad vitandum aliquod periculum imminens, facit
unum sibilum, ad quem subito omnes quiescunt; nec est rex vel dux
in mundo, cui tam cito pareatur a suis, sicut tali patrono
paretur a navigantibus.  Ad propositum ergo autor indicat
festinam obedientiam apostolorum, qui statim quietati sunt ad
verbum Johannis, per festinam obedientiam nautarum, qui statim
quietantur ad sibilum patroni.  Volebat enim Johannes omnes
quiescere, ut loqueretur cum autore.  

	|136-139.  Ahi.~  Hic autor ultimo concludit et dicit,
quod confusus fuit valde quando convertit se ad videndam
Beatricem, nec potuit videre eam; dicit ergo exclamans cum
admiratione: |Ahi quanto mi commossi nella mente~, idest, quantum
stupefactus fui, |per non poter vederla quando mi volsi per veder
Beatrice~; et dicit: |bench'io~, idest, quamvis, |fossi presso di
lei~, quia non recesserat, nec elongaverat se ab eo, |e nel mondo
felice~! idest, in paradiso.  Et hoc fingit autor quia percussus
nimio fulgure stabat quasi caecus etc.
