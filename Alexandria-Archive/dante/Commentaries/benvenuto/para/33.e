	|SUMMARIUM.~  CANTUS TRIGESIMUS TERTIUS ET ULTIMUS
PARADISI, ^in quo ponitur devota oratio ad Beatam Virginem, et
quantum autor intellexit de divinitate.~

	|Proemio.~  ^VERGINE madre, figlia del tuo Figlio.~ 
Postquam in superiori capitulo proxime praecedenti circa finem
beatus Bernardus dixit autori orationem fore necessariam pro
gratia impetranda, et promisit se facturum ipsam orationem ad
beatam Virginem in obsequium autoris; nunc consequenter in isto
XXXIII finali capitulo ipse Bernardus juxta formam suae
promissionis impetrat per orationem devotissimam a gloriosa
Virgine, ut perducat autorem feliciter ad videndum infinitam
essentiam divinam.  Et praesens capitulum potest breviter dividi
in quatuor partes generales; in quarum prima Bernardus facit suam
orationem ad gloriosissimam Virginem, in qua petit ut perducat
autorem ad videndam ultimam salutem.  In secunda ostendit quomodo
opera Mariae ipse pervenerit ad visionem summi boni, ibi: ^Gli
occhi da Dio.~  In tertia autor precatur summam divinitatem, ut
possit paullulum manifestare de sua gloria, ibi: ^O somma luce.~ 
In quarta et ultima ostendit, quomodo viderit humanitatem in
divinitate, ibi: ^Nella profonda.~  

	|1-3.~  Ad primum ergo veniens dico quod autor in prima
parte generali ponit orationem Bernardi, in qua primo breviter
perstringit singulares praerogativas et dotes quibus ipsa domina
insignitur.  Sed antequam descendam ad declarandum literam est
evidentialiter praenotandum, quod licet autor noster videatur hic
fingere quod Bernardus faciat istam orationem, tamen de rei
veritate ista fuit oratio Bernardi antequam autor esset in rerum
natura.  Oratio ergo Bernardi, de qua autor exscripsit aliqua
dicta hic inserta est talis etc.  Nunc ad literam dico quod
Bernardus breviter perstringens praerogativas nostrae dominae,
intendit ostendere eam sufficientem ad faciendam gratiam sibi
petendam; et primo colligit simul tres praerogativas, quibus
beata Virgo superexcedit naturam humanam; unde videtur
tripliciter implicare contradictionem per viam naturae, licet non
sit implicatio.  Dicit ergo primo: |Vergine madre.~  Impossibile
namque videtur secundum naturam quod Virgo concipiat et pariat,
et quod plus est quod foemina concipiat et pariat Deum.  Si ergo
potuit gignere aeterni regis filium, bene poterit perducere
autorem ad videndum ipsum.  Et tangit secundam praerogativam,
quae numquam fuit in aliqua creatura, dum dicit: |figlia del tuo
Figlio~; fuit enim filia omnipotentis patris, qui est idem cum
filio quantum ad divinitatem quem ipsa genuit.  Et tangit tertiam
praerogativam, cum dicit: |umile et alta~, quae duo non videntur
posse stare simul.  Fuit ergo beata Virgo humilis moribus vitae
et verbis, quia: Ecce ancilla Domini; alta, quia mater Dei,
regina coeli, exaltata super omnes sanctos.  Si ergo haec domina
potuit haec omnia quae sunt super naturam humanam, bene poterit
ostendere summum Deum homini adhuc in carne viventi; quod est
super naturam.  Et addit quartam praerogativam, dicens: |termine
fisso d'eterno consiglio~, idest, ad denotandum excellentiam
consilii sicut et auxilii; et dicit: |eterno~, ad differentiam
humanorum consiliorum quae sunt ad tempus, et non fiunt de
aeternis, sicut dicit philosophus, quod etc.  

	|4-6.  Tu se'.~  Hic Bernardus tangit quintam
praerogativam per quam Maria superexcessit et superexaltata est
super omnes, quia scilicet creator voluit sumere ex ea carnem
humanam causa coniungendi divinitatem cum humanitate, et
nobilitare per gratiam genus humanum vilificatum per culpam; unde
Maria fuit mediatrix inter Deum et hominem, et fuit talis
mediatrix, quod qui fecerat eam non fuit indignatus fieri ex ea. 
Dicit ergo: |Tu se' colei che nobilitasti s@i l'umana natura,
che'l suo Fattore~, idest, Deus creator ipsius naturae humanae,
|non disdegn@o di farsi sua fattura~, idest, fieri homo capiendo
carnem humanam, et sponte subiiciens se legi naturali hominis.  

	|7-9.  Nel ventre.~  Hic Bernardus ostendit maximum
fructum praetactae incarnationis, quia amor ardens, qui primo
fuerat extinctus per odium Hevae, reaccensus est per amorem
Mariae, cuius amoris calore paradisus quodammodo vacuus est
repletus.  Dicit ergo: |L'amore~, scilicet, divinus qui est
Spiritus Sanctus, |per lo cui caldo~, idest, virtute cuius calidi
amoris, |questo fiore, nato~, idest, multiplicatus, |nella eterna
pace~, hoc dicit quia hinc nati sunt apostoli, martyres,
confessores, et renati sunt prophetae, patriarchae, et antiqui
patres, qui in morte sedebant, ita quod iste flos maximus rosae
non habebat in se ullum fructum, quia nullus beatus habebat sedem
in ea, sed solum angeli volitabant per amplissimam aulam; unde
vide quod ista aula erat quasi vacua, quia non habebat in se nisi
familiares fideles antiquos domus, scilicet angelos qui numquam
deseruerant istam mansionem in qua semper servierunt Domino, |s@i
raccese nel ventre tuo.~  Si ergo tu potuisti coniungere
divinitatem humanitati, et vilem naturam nobilitare, et exules ad
patriam revocare, et sic coelum vacuum replere, quanto magis
hominem unum praesentare conspectui divino, qui jam totum regnum
et regnicolas perquisivit?  

	|10-12.  Qui sei.~  Hic Bernardus tangit operationem
saluberrimam istius excelsissimae et potentissimae imperatricis
in peregrinatione et in patria: nam in coelo fovet et conservat
beatos in beatitudine virtute caritatis; in terra animat
peccatores virtute spei ad perveniendum ad ipsam beatitudinem. 
Dicit ergo: |Tu sei qui~, scilicet in coelo, |a noi~, scilicet,
beatis, |meridiana face di caritade~, idest, flamma lucentissima
ardentissimae caritatis stans in medio et superillustrans omnes
tibi subditos et devotos, ut ostensum est in praecedenti capitulo
penultimo et in antepenultimo; et dicit: |e sie' giuso in tra i
mortali~, idest, in terra inter miseros homines, |fontana vivace
di speranza~, quae nunquam deficit, nunquam aret; ergo non
deseres desperatum autorem istum qui semper invocat nomen tuum,
ut ipse scribit supra in hac Paradisi cantica.  

	|13-15.~  Et subdit: multa possem dicere de magnitudine
potentiae tuae, sed, ut concludam uno verbo, |tu sei donna tanto
grande~, idest, cui omnia regna parent, |e tanto vali~, idest,
potes, |che qual vuol grazia, e non ricorre a te, sua disianza
vuol volar senz'ali~, sicut ipse Bernardus dixit autori in fine
capituli praecedentis; et quia iste autor fidenter ad te
recurrit, ideo merito est dignus gratia.  

	|16-18.  La tua.~  Hic Bernardus commendat et extollit
istam dominam a virtute liberalitatis, quae multum convenit
potenti.  Et ostendit eius veram liberalitatem, dicens: |La tua
benignit@a non pur soccorre a chi dimanda~, scilicet, indigenti
precanti, |ma molte fiate precorre liberamente al dimandar~,
idest, praevenit liberaliter petitionem.  Et hic nota quod signum
vere liberalis est quando non petitus, non rogatus donat, sicut
dicit philosophus libro ethicorum et rhetoricorum et magnorum
moralium: ergo bene succurres isti petenti et roganti.  

	|19-21.  In te.~  Hic Bernardus tangit alias virtutes quae
maxime placent in muliere regina, sive domina magna; unde dicit:
|Misericordia s'aduna in te~, quia compateris afflictis et
flectis dominum tuum ad misericordiam, et pietas adunatur in te,
quae virtus facit diligere patriam et parentes; |e magnificenza
s'aduna in te~, quae virtus praesertim decet magnanimos et
potentes; consistit enim in faciendo magna munera, sicut
liberalitas in minoribus expensis.  Et quia finis proximus non
permittit discurrere per singulas virtutes Mariae, ideo bene
Bernardus colligit omnes sub vocabulo bonitatis, dicens:
|quantunque di bontade~, idest, quicquid boni quod comprehendit
et continet omnes virtutes, |@e in creatura s'aduna in te~, quasi
dicat: quod singulae virtutes distributae in diversis creaturis
humanis et angelicis, facientes illas diversimode excellere, sunt
aggregatae dignissime in ista; ita quod casta virginitas quae est
in spiritibus lunaribus, prudens operositas mercurialium
benignitas vel benigna caritas venereorum, clara sapientia
solarium, audax fortitudo martialium, inclita justitia jovialium,
solitaria contemplatio saturnalium, omnes cumulatim reperiuntur
in ista domina perfectissima; ita ardor seraphinorum, splendor
cherubinorum etc., ita amabilitas Rachelis, sapientia Rebeccae,
fidelitas Sarae etc.  Ergo bene ex his et aliis multis licet
concludere: tu potes, scis, vis et debes exaudire humillimam
supplicationem petentis; potes enim, quia es regina
magnificentissima; scis, quia es sapientissima, quia increatam
sapientiam habuisti in te inclusam; vis, quia es mater
clementissima et piissima; et debes, quia nata de stirpe nobili
David, et nobilissimo principi sociata etc.  

	|22-27.  Or questi.~  Hic Bernardus facit suam petitionem
ad Virginem pro autore, ostendens primo quomodo per maximos et
quasi intollerabiles labores pervenerit ad supremum coeli dicens:
|Or questi~, scilicet, Dantes poeta christianissimus, |ch@e ha
vedute le vite spiritali~, idest, animas spirituales, |ad una ad
una~; et hic nota: intellige hoc esse verum de generibus
singulorum, non de singulis generum, quia sic diceret falsum et
impossibile; si enim vidit tristes captivos in inferno, non vidit
singillatim omnes, immo unum tantum novit; ita si vidit
incontinentes in diversis circulis extra civitatem in valle
plana, paucos novit; ita si vidit violentos in diversis vicis
civitatis, notavit aliquos; ita si vidit fraudulentos in decem
bulgiis et proditores in puteo, non multos notavit de tam
infinita multitudine.  Eodem modo in purgatorio, si vidit
relegatos extra purgatorium de quinque speciebus, paucos
discrevit; si intra purgatorium vidit eos qui purgabantur a
septem vitiis in septem cornicibus sive circulis, parvam partem
elegit; si in post-purgatorio vidit ecclesiam Dei triumphantem,
tantum praecipuos duces et primiores descripsit.  Similiter autem
in paradiso: si vidit septem sectas animarum beatarum in septem
speris planetarum, de quibusdam excellentioribus laudem et
commendationem fecit; si in octava spera vidit sub figura
triumphantem ecclesiam, de quatuor tantum fecit mentionem, de
Petro, Jacobo, Johanne apostolis, et Adam primo parente; si in
nona spera vidit novem ordines angelorum, nullum nominavit
specialiter; si in coelo empyreo ubi est paradisus vidit sedes
omnes beatorum utriusque Testamenti, tantum paucissimos
principales et patricios explicavit; inter angelos vero unum
tantum, scilicet Gabrielem.  Ergo bene dicit Bernardus quod autor
vidit omnes vitas spirituales damnatorum, purgatorum et beatorum
de una ad unam, |dall'infima lacuna dell'universo in fin qui~,
idest, a centro terrae usque ad summum coeli.  Et facit rectam
metaphoram vocando infernum lacunam: infernus est locus concavus
colligens et continens omnes sordes mortuorum foris et intus,
sicut nebulas, stercora bullientia et pices, serpentes,
infirmitates et omnia foeda et horribilia; sicut in lacuna
concurrunt et colliguntur omnes sordes aquarum mortuarum.  Quia
ergo autor supra vidit omnia ab infimo usque ad summum universi
praeter summum bonum, ideo bene, |supplica a te~, idest, precatur
sicut infimus altissimum suppliciter et reverenter petit |per
grazia~, idest, ex gratia speciali postquam habuit gratiam
generalem videndi generaliter omnia invisibilia viventi, |tanto
di virtute, che possa levarsi cogli occhi~, scilicet,
intellectualibus, |pi@u alto verso l'ultima salute.~  

	|28-33.  Et io.~  Hic Bernardus facit intercessionem ad
Virginem pro autore, dicens: |Et io che mai non arsi per |mio
veder~, idest qui numquam ardentius desideravi videre ultimam
salutem, |pi@u ch'io fo per lo suo~, idest, magis quam ardeam
propter suum videre, in quo notat quod autor habuit singularem
devotionem et spem in Bernardo; ideo dicit: |ti porgo tutti miei
prieghi~, affectuosissime; et dicit: |e prego che non siano
scarsi~, idest, insufficentes.  Et facit primam petitionem,
dicens: |perch@e tu gli disleghi~, idest, dissolvas, |ogni nube di
sua mortalit@a~, idest, omnem tenebram carnis quae obfuscabat
lumen intellectuale, |coi prieghi tuoi~, ad filium tuum, |s@i che
'l sommo piacer~, idest, Deus, |gli si dispieghi~, quia est
velatus lumine suo, ita ut videri non possit per naturam, sed per
gratiam.  

	|34-39.  Ancor.~  Hic Bernardus facit secundam
petitionem, et petit quod post talem visionem conservet conceptus
suos.  Dicit ergo: |Ancor ti prego, Regina, che puoi ci@o che tu
vuoi~, sicut probatum est paullo ante, |che tu conservi sani gli
affetti suoi~, idest, bonas affectiones suas, |d{o}po tanto
veder~, idest, post visionem summi boni: et hoc ut possit
scribere in suo opere ad removendum mortales a vitiis et
revocandum ad virtutes.  Et probat quod oratio sit exaudibilis,
dicens primo, quod est impossibile inter tot errores humanos sola
innocentia vivere; secundo, quia non solum Bernardus, sed et
Beatrix et caeteri beati supplicant pro autore.  Dicit ergo: |tua
guardia vinca~, idest, vincere debet et sistere et fraenare, |i
movimenti umani~, idest, alterationes, quia nostra caro
passibilis et fragilis alteratur ad omnem motum, et alterat
mentem interius.  Et dicit: |vedi Beatrice~, quae conduxit istum
prospere usque ad istum passum, |con quanti beati~, scilicet,
praecipue cum doctoribus ipsius theologiae, |ti chiudon le mani~,
scilicet, orantes et rogantes te, |per li miei prieghi.~

	|40-45.  Gli occhi da Dio.~  Ista est secunda pars
generalis, in qua autor ostendit quomodo opera Mariae ipse
pervenerit ad visionem summi boni juxta petitionem Bernardi.  Et
primo ostendit per evidens signum quomodo Maria acceptet istas
preces: dicit ergo: |Gli occhi~, scilicet Mariae, |diletti e
venerati da Dio~, quia Deus dilexit et honoravit istam
pulcerrimam dominam super omnem creaturam, quia Deus sublimavit
foeminam, Dominus ancillam, patronus servam ad culmen tantae
dignitatis, et maiestatem tanti honoris, |fissi nell'oratore~,
idest, Bernardo, qui fuit orator Domini: fuit enim de rei
veritate luculentus orator, quia habuit dulcem et claram
eloquentiam cum florido et polito stylo, sicut patet intuenti
dicta eius; fuit etiam orator, idest precator devotissimus, sicut
patet ex praemissa oratione dulcissima et aliis multis quas vidi. 
Et vere Bernardus fuit bonus orator, et faciliter et affabiliter
dixit bonum et malum, sicut de romanis et praelatis romanae
ecclesiae, ut dixi in praecedenti capitulo, |ne dimostraro~,
scilicet mihi et Bernardo, |quanto i devoti prieghi le son
grati~, ita libenter et firmiter auscultavit.  Et probat hoc per
effectum; auscultatis precibus continuo Maria levavit oculos ad
lumen aeternum.  Dicit ergo: |indi~, idest, deinde illi oculi
Mariae, |si drizzaro al lume eterno~; et dicit: |nel qual~,
scilicet, lumine, |non si dee creder che l'occhio s'invii~,
idest, penetret et intret in id, |per creatura tanto chiaro~: hoc
est quod nulla creatura tam angelica quam humana tam clare videt
Deum sicut Maria.  Et hic nota quod per erectionem oculurum
Mariae, sive elevationem, autor tacite dat intelligi quod Maria
fecerit orationem ad Deum pro autore.  

	|46-48.  Et io.~  Hic autor ponit effectum orationis
Mariae, quia statim fuit contentus omnino; unde dicit: |Et io~,
scilicet, poeta Dantes, |che m'appropinquava al fin di tutti
disii~, idest, qui approximabam Deo, ubi quietantur omnium vota et
desideria, sicut praedixerat sibi supra alius vir summae
contemplationis, scilicet Benedictus, sicut patet capitulo huius
Paradisi, |finii l'ardor del desiderio s@i com'io doveva~, quia
justo fine omnium rerum nihil ultra debebam aut poteram
desiderare.  

	|49-54.  Bernardo.~  Hic autor ostendit continuam
doctrinam caritanti magistri.  Dicit ergo: |Bernardo m'accennava
perch'io guardassi in suso~, per illud lumen aeternum, |e
sorrideva~, quasi laetus dicens: nunc habes quidquid tanto opere
petisti, et tamdiu desiderasti.  Et dicit quod erat talis
discipulus, qualem ille doctor desiderabat; unde dicit: |ma io
era gi@a per me stesso tal qual ei volea~, idest, tam bene
dispositus et promptus ad videndum; quod probat per effectum,
dicens: |ch@e la mia vista venendo sincera~, idest, mera et pura,
|e pi@u e pi@u~, quasi dicat, continuo crescendo per gratiam
infusam, |intrava per lo raggio dell'alta luce~, scilicet,
divinae; et dicit: |che da s@e @e vera.~  Hoc dicit, quia omnis lux
quantumcumque magna, vel solis, vel angeli, vel beati non est a
se, sed dependet ab ista aeterna luce.  Et hic nota quod
huiusmodi visio, postquam transcendit terminos naturales et
tendet in divinam essentiam, potest dici raptus, qui fuit in
autore virtute divina.  

	|55-57.  Da quinci.~  Hic autor protestatur quod visionem
suam non potest verbis explicare, nec mente rememorare, dicens:
|Il mio veder fu maggio~, idest, mea visio intellectualis fuit
maior, |da quinci innanzi~, usque in finem, |che 'l mio parlar
dimostri~, idest, quam mea eloquentia demonstrare possit; et
dicit: |che a tal vista cede~, quia loquela cedit intellectui; et
non solum loquela sed etiam memoria; unde dicit: |e cede la
memoria a tanto oltraggio~, idest, tantae excellentiae, quae
vincit et superat intellectum nedum memoriam.  Et hic nota quod
homo plus potest intelligere de Deo, quam memorare vel dicere. 
Unde autor noster nunc recte refert se in fine istius libri
Paradisi ad id quod protestatus est in principio eius, ubi dixit
clare: |perch@e appressandosi al suo desire nostro intelletto si
profonda tanto, che dietro la memoria non pu@o ire~; ideo, o
lector, si solerter consideras hoc opus, perpendes, quod nunquam
fuit poeta qui plus habuerit totum suum thema simul collectum
prae oculis mentis quoad omnes partes sui, quam autor iste
circumspectissimus etc.  

	|58-63.  Quale.~  Hic describit confusam memoriam suae
visionis, per unam comparationem subtillimam et summarie vult
dicere quod nunc accidit sibi sicut aliquando somnianti, qui
videt in somnio unam mirabilissimam visionem, sicut aliquando
audivi: vidit Deum et beatam Virginem cum tota curia in
laetissimo festo; deinde evigilans bene recordatur se habuisse
visionem delectabilissimam; sed non potest meminisse specialem
formam eius; et tamen memoria illius visionis confusa parit
summam dulcedinem in animo eius.  Nunc construe literam sic: |Io
son cotal~, scilicet, in memorando visionem istam altissimam,
|quale colui~, supple est, |che vede sognando~, idest, qui habet
visionem in somnio, |e la passione impressa~, sicut vehemens
delectatio, |rimane~, scilicet, in mente, |dopo il sogno~,
scilicet in vigilia, |e l'altro~, idest, forma propria, |non
riede alla mente~, idest, non revertitur ad memoriam: et vere
eram talis, |che quasi tutta cessa mia visione, et il dolce~,
idest, intensa dulcedo, |che nacque da essa~, scilicet, visione,
|ancor mi distilla nel cuor~, quia adhuc sentio aliquam stillam,
idest, guttam illius immensae dulcedinis.  Et hic nota quomodo
haec artificiosa comparatio somniantis propriissime declarat
intentionem autoris in isto finali capitulo, quia autor totam
suam visionem habuit in somnio, sicut ipse testatus est in primo
capitulo totius operis {v. 37}, ubi dixit: |tempo era dal
principio del mattino~ etc.  

	|64-66.  Cos@i.~  Hic autor propalat deficientiam suae
visionis per duo exempla, unum naturale, et aliud artificiale,
dicens: |Cos@i la neve si disigilla al sole~, idest, liquescit et
perdit formam suam: et est propria similitudo, sicut nix debilis
et resolubilis privatur propria forma ad calorem solis
sensibilis, ita mens humana debilis et infirma spoliata est forma
suae visionis phantasticae ad calorem solis aeterni,
quantumcumque esset alba ut nix, idest pura et munda, quia talis
praeparata fuit antequam ascenderet in coelum, sicut ostensum est
Purgatorii finali capitulo.  Et subdit secundam comparationem,
dicens: |la sentenzia di Sibilla si perdea al vento nelle foglie
lievi cos@i~, sicut, supple, visio mea perdebatur.  Ad
declarationem autem istius comparationis est sciendum, quod,
sicut fingit praeclarissimus poeta Virgilius VI Eneidos, Eneas
volens descendere ad inferos adivit Sybillam Cumanam, quae erat
sapiens et famosa sacerdos Apollinis, et ibi ministrabat in
templo mirabili, cuius adhuc apparent vestigia apud civitatem
desertam Cumarum, quae nunc est mersa sub mari non longe a
Neapoli; et ibi Apollo dabat responsa sua, quae Sybilla
inscribebat in foliis, quae ventus superveniens asportabat:
quaere quid sibi vult haec fictio; et nota quomodo haec fictio
Virgilii propriissime consonat fictioni Dantis.  Sicut enim
responsum Apollinis, qui erat Deus sapientiae, traditum sapienti
Sybillae scribebatur in folio et asportabatur a vento; ita visio
Dei, qui est vera et summa sapientia, ostensa Danti sapienti,
scripta fuit in mente mobili quae evolvitur tamquam folium ad
ventum.  Sybilla enim arrepta spiritu Apollinis perdebat memoriam
eorum quae viderat dum esset arrepta; ita autor post raptum suum
reversus ad se perdidit memoriam eorum quae viderat tempore
raptus.  Nota etiam quod multae fuerunt sybillae, scilicet,
decem, quarum una vocata Erithrea mirabiliter prophetavit
adventum Christi, sicut scribit Augustinus de Civitate Dei: fecit
enim quaedam carmina, quae ibi scribit Augustinus, ex quorum
principiis colliguntur ista verba: Jesus Christus Salvator etc. 
Sybilla etiam Cumana praedixit ipsum adventum Christi, sicut
tactum est primo capitulo Inferni.  

	|67-75.  0 somma luce.~  Ista est tertia pars generalis,
in qua autor, descripta visione Dei in generali, nunc vocat Deum
et rogat ut praestet tantam gratiam et memoriae et lingua sua
impotenti, ut possit aliqualiter propalare tantillum suae
gloriae; unde dicit: |0 somma luce~, scilicet, divina, altissima,
|che tanto ti lievi da' concetti mortali~, idest, ab
intellectibus hominum, |ripresta un poco~, idest, parvam partem,
|di quel che parevi alla mia mente~, idest, meae memoriae, quae
reminiscatur parum illarum sperarum quas viderat in illa visione;
et subdit: |e fa la lingua mia tanto possente~, idest, tam
disertam, |ch'una favilla sol della tua gloria~, quod unum solum
radium tuae lucis, |possa lasciare alla futura gente~, idest,
venturae posteritati.  Et assignat causam, scilicet propter bonum
effectum sequuturum, si hoc sibi concedatur, quia in laudem Dei
et utilitatem mortalium; unde dicit: |ch@e pi@u si conceper@a di tua
vittoria~, quasi dicat: quia inter vivos plus cognoscetur et
manifestabitur de excellenti gloria tua, quae vincit et superat
intellectus mortalium.  

	|76-81.  Io credo.~  Hic autor ostendit effectum suae
precationis exauditae; et breviter dicit quod in eo invaluit vis
sustinendi acumen divinorum radiorum; et primo praemittit quomodo
fuisset alteratus si removisset oculos ab illo lumine; unde
dicit: |io credo che io sarei smarrito per l'acume ch'io soffersi
del vivo raggio~, splendoris aeterni; et hoc dico: |se gli occhi
miei~, scilicet, intellectuales, |fosser aversi~, idest, remoti,
|da lui~, idest, ab illo radio divinae lucis, juxta illud
prophetae: ^averte oculos tuos~ etc.  Et hic nota diversitatem
quae est de visione inferiori hic, ad aliam superiorem ibi in
visibilibus: oculus namque humanus cum videt excellens sensibile,
sicut radium solis, debilitatur et redditur inabilis et impotens
ad videnda alia visibilia minora; e contra autem oculus
intellectualis videns excellentissimum sensibile, sicut radium
solis aeterni, vigoratur et efficitur potens ad videndum
perfectius illud lumen et alia inferiora; simile est in aliis,
quia si in uno genere scibilis intelligo quod difficilius est,
multo magis quod facilius est.  Et ideo subdit: |e mi ricorda
ch'io fui pi@u ardito a sostener per questo~, scilicet, acumen
radiale, |tanto ch'io giunsi l'aspetto mio col volere infinito~,
idest intellectum, cum voluntate divina.  

	|82-84.  O abondante.~  Hic autor intendit describere
divinam essentiam quantam ad ea quae continet in universali; et
primo superexaltat tantam gratiam concessam singulariter.  Dicit
ergo admiranter: |O abondante grazia~, idest, o gratiam Dei
abundantem in me; unde dicit: |ond'io~, idest, per quam
excessivam gratiam |presunsi ficcar lo viso~, scilicet,
intellectualem, |per la luce eterna, tanto che vi consumi la
veduta~, idest, contemplationem!  

	|85-87.  Nel suo.~  Hic autor describit quid viderit in
ipsa essentia divina et breviter vult dicere quod omnia creata
erant ligata in ipsa tam corporalia quam spiritualia, tam
visibilia quam invisibilia, tam temporalia quam aeterna, quae ibi
apparent sicut in speculo, et ibi habent esse suum in instanti
aeternitatis, ita quod futura sunt in praesentia, contingentia,
necessaria, mobilia et immobilia, occulta, manifesta, fortuita,
certa.  Dicit ergo autor: |Io vidi che ci@o che si squaderna per
l'universo~, idest, quidquid distribuitur per totam machinam
universi per infinitas species et formas spirituales,
|s'interna~, idest, interlocatur, |ligato con amore~, quo omnia
gubernat, |in un volume~, quasi dicat, totum simul, |nel suo
profondo~, idest, in profunditates illius lucis aeternae; et est 
pulcra metaphora de quaterno et volumine.  

	|88-90.  Sustanzia.~  Hic autor complectitur et
comprehendit quidquid est in toto universo sub nomine substantiae
et accidentis, quia omne quod est, aut est substantia aut
accidens; unde dictum est: summus Aristoteles.  Dicit ergo: et
ego vidi, |Sustanzia et accidente~, substantia appellatur illud
ens quod per se subsistit, sicut Deus, angelus, homo, equus,
planta, lapis; accidens vero appellatur illud quod per se non
subsistit, unde accidentia non sunt entia, sed solum esse ipsorum
est in substantia sive in subiecto, sicut amor, color, sonus;
quae possunt adesse et abesse praeter subiecti corruptionem, |e
lor costume~, idest, operationes; et dicit: |tutti conflati
insieme~, quasi dicat, in una massa, sicut multa metalla fusa in
unum, ex quibus debeat fieri moneta, vel campana, vel aliud vas;
et est propriissima metaphora.  Vel dicas |conflati~ per modum
exemplarium: et dicit: |per tal modo che ci@o ch'io dico @e un
semplice lume~, quia scilicet comparatio non cadit in Deo, qui
est purus actus et simplicissimus intellectus.  

	|91-93.~  Et subdit: |credo ch'io vidi la forma universal
di questo nodo~, idest, ligaminis; quasi dicat, ideam universi
quae est in pectore Dei, sicut expositum est superiori capitulo
huius Paradisi: et dicit dubitative: |credo~, quia oculo mortali
non conceditur talis visio.  Et ostendit qualiter credat, dicens:
|perch'io mi sento ch'io godo pi@u di largo~, idest, recipio
largiorem laetitiam in animo, |dicendo questo~, idest, propalando
istud modicum; vel dic et melius: |perch@e dicendo questo pi@u di
largo~, idest, loquendo tamen sic large, non abstringendo me ad
strictius loqui, gaudeo in me, quasi dicat: non possum me
reducere ad loquendum strictius; et ista est verior litera, et
magis adhaeret menti autoris.  

	|94-99.  Un punto.~  Hic autor excusat se ab ampliori
descriptione huius universalis formae sive ideae; et dicit quod
minimus punctus huius inducit sibi maximam oblivionem quam
explicat per unam subtilem et artificiosam comparationem.  Ad
cuius intelligentiam est praenotandum, quod, sicut scribit Dares
Phrygius in historia troiana, olim in Graecia in provincia
Thessaliae fuit quidam rex nomine etc.  Modo ad propositum poetae
fingunt, sicut pulcre Claudianus in minori, quod Neptunus Deus
maris, visa re nunquam visa, aliter nec credita, tantam
admirationem concepit, quod currens a prora ad puppim non poterat
satiari etc.  Nunc ad literam dicit autor: |Un punto solo~,
idest, una minima particula rerum divinarum, |m'@e maggior
letargo~, idest, maior infirmitas memoriae; est enim letargum, ut
tradunt Hippocras, Galienus, Avicenna et alii physici, oppressio
cerebri cum oblivione et continuo somno, quasi dicat: plus me
sopit et smemorat, |che venticinque secoli~, idest, viginti
quinque centenaria annorum; tot enim transcurrerant postquam
facta est illa magna navis; |all'impresa che fe Nettuno ammirar
l'ombra d'Argo~, idest, prima navis.  Et hic nota quomodo ista
comparatio propriissime exprimit admirationem autoris.  Vult enim
dicere quod fuit ita stupefactus, visa illa mirabili forma nova
oculis suis, sicut Neptunus olim quando vidit mare navigare
regnum suum, quia non poterat imaginari quo ingenio, subtilitate
vel arte esset facta talis fabrica, et per mare incolumis
duceretur: vel non poterat satis mirari et adhuc miratur post tot
millia annorum, quo homines exposuerunt animas suas tam manifesto
periculo, sicut clamant omnes autores, et pulcre Seneca libro
tragoediarum.  Et applicat autor dictam comparationem ad
propositum, dicens: |la mente mia tutta sospesa~, novitate rei
tam admirabilis, |mirava fissa, immobile et attenta~, ita quod ad
nihil aliud intendebat: et dicit: |e sempre faceasi accesa di
mirar~, quia continuo incendebatur in desiderium videndi et
mirandi; |cos@i~, idest, sicut Neptunus mirabatur et continuo
miratur, quando videt continuo infinita pericula, incommoda,
affanna et naufragia maris.  

	|100-105.  A quella.~  Hic autor probat quare non poterat
ad aliud videndum attendere vel intendere, ostendens virtutem
efficacem talis visionis, unde dicit: |Cotal si diventa a quella
luce~, scilicet, divinae, |che volgersi da lei~, idest, removere
visum ab ipsa luce, |per altro aspetto~, idest, propter visionem
alterius rei honestae, pulcrae vel delectabilis, |@e impossibil
che mai si consenta~; et reddit optimam rationem quare, dicens:
|per@o che 'l bene ch'@e obietto del veder~, intelligas visus
intellectualis; bonum enim est obiectum voluntatis et,
intellectus; color autem est obiectum visus; vel dic et melius,
|ch'@e del voler obietto~, ita enim bonum est obiectum voluntatis,
sicut color est obiectum oculi; |tutto s'accoglie in lei~, idest,
totum simul est in illa luce divina; et dicit: |e ci@o ch'@e
perfetto l@i @e difettivo fuor di quella~, scilicet, extra lucem
divinam; nam perfectum est cui nihil deest, et est per se ipsum
sufficiens; talis autem est solus Deus.  Si ergo omne bonum
videtur simul et perfecte ibi, quod divisim et diminute videtur
alibi, consequens est quod nullo modo possit removeri ab illo
summo bono propter aliud bonum dependens ab illo.  

	|106-108.  Omai.~  Hic autor ostendit quod amodo erit
insufficiens tractatus eius circa illud modicum quod recordatur,
quia non posset digne loqui de tali materia, per unam
comparationem domesticam et claram de infantulo qui nescit adhuc
articulate loqui; dicit ergo: |Mia favella sar@a omai pi@u corta~,
idest, imperfecta et insufficiens, |pur a quel ch'io ricordo~,
idest, solum quantum ad illam partem visionis, cuius habeo
memoriam, |che d'un fante~, idest, quam loquela infantis, |che
bagni ancor la lingua alla mammella~, qui pauca verbula et
incompleta dicit et ignoranter non intelligens quid dicat; et sic
patet quomodo comparatio est propria.  

	|109-111.  Non perch@e.~  Hic autor excludit rationem non
veram a suo dicto, demum adducit rationem veram.  Vult ergo
dicere: dixi tibi quod deinceps loquela mea erit brevior loquela
infantis ad propalandum id modicum, quod recolo me vidisse; sed
non dico hoc |perch@e pi@u ch'un semplice sembiante~, quasi dicat,
non quia varietas compositionis, |fosse nel vivo lume~, scilicet,
divino, |ch'io mirava, ch@e tal @e sempre~, idest, tam simplex et
purum, |qual s'era davante~, scilicet, ante creationem rerum,
antequam esset substantia vel accidens.  

	|112-114.~  Et subdit rationem veram, dicens: |ma per la
vista che s'avvalorava~, idest, quia visio invalescebat, |in me,
guardando una sola parvenza~, scilicet, divinitatem,
|mutandom'io, a me si travagliava~, ita quod visio fortificabatur
quanto plus se ingerebat in divinam lucem, sed memoria debilis
non poterat retinere illud quod visio sibi offerebat.  Vide si
sic.

	|115-117.  Nella profonda.~  Ista est quarta et ultima
pars generalis, in qua autor describit divinam essentiam quantum
ad trinitatem in unitate, et humanitatem in divinitate; et primo
describit trinitatem in unitate in figura sperica, dicens: |Tre
giri~, idest, circuli, |di tre colori~, idest, distincti in
colore, |e d'una contenenza~, idest, eiusdem magnitudinis,
|parvemi nella profonda e chiara sussistenza~, idest, substantia
et essentia divina, |dell'alto lume~, scilicet, divini.  Et hic
nota quod autor bene describit Deum in forma sperica, quia, sicut
refert Augustinus Trimegestus avus magni Mercurii, sic diffinit
Deum: Deus est spera intelligibilis etc.  

	|118-120.  E l'un.~  Hic autor describit unionem
personarum et productionem in divina substantia per unam nobilem
comparationem et propriam iridis; quae breviter stat in hoc; quod
sicut in iride sunt plures circuli diversorum colorum qui
reflectunt vel reflecti videntur ab uno in alium, et tamen est
unus arcus; ita a simili in illa spera divina erant tres circuli
distincti in colore invicem reflexi, et tamen erat una spera et
una divinitas.  Dicit ergo: |E l'un~, scilicet, Pater, |parea
reflesso dall'altro~, idest, a Filio, |come iri da iri~, idest,
sicut unus circulus iridis ab alio; |e il terzo~, scilicet,
Spiritus Sanctus, |parea fuoco~, proprer ardorem amoris, sicut
saepissime dictum est, immo et tota Trinitas potest assimilari
igni; quia sicut in igne sunt tria, substantia, calor et ardor,
tamen est unus ignis; sic in Trinitate etc.; et dicit: |che spiri
igualmente quinci e quindi~, idest, qui Spiritus Sanctus procedat
aequaliter a Patre et Filio.  

	|121-123.  Oh quanto.~  Hic autor conqueritur de
brevitate suae loquelae, quae non sufficit explicare pusillum
istius visionis; et sic servat illud quod protestatus fuit paullo
ante, scilicet quod amodo erit brevior eius loquela quam
infantis; unde exclamat admirative quasi dolens de impotentia
sua.  Et dicit: |Oh quanto il dir @e corto~, idest, o quam brevis
est loquela mea et virtus eloquentiae meae, quae solet esse
magna, |e come fioco~, idest, rauca, quae solet esse clara, |al
mio concetto~, idest, ad explicandum conceptum mentis; et dicit:
|e questo~, scilicet, dicere quod facio hic, |@e tanto poco a quel
ch'io vidi~, idest, ad explicandum illud quod vidi, |che non
basta a dicer poco~, cum sit minimum, immo nihil.  Et nota quod
autor prudentissime agit si pertransit cito de materia
Trinitatis, ne videatur similis puero qui cum cocleari conabatur
vacuare mare.  

	|124-132.  0 luce.~  Hic autor intendit describere
humanitatem in divinitate; et quia difficillimum est hoc videre
apostrophat ad divinitatem, dicens: |0 luce eterna che sola in te
sidi~, idest, qua consistis simpliciter in te ipsa, |sola
t'intendi~, quia nulla intelligentia intelligit plene intellectum
divinum.  Et dicit: |tu sola intelletta da te, et intendente te
arridi ed ami~, idest, applaudis et complaces; |quella
circolazione~, idest, triplex circulus Trinitatis, |che pareva si
concetta in te~, sicut scriptum est paullo supra, |come lume
reflesso~, quia una circulatio jaciebat radios in aliam,
|alquanto circonspetta~, idest, paullulum considerata vel
inspecta circum, |dagli occhi miei~, intellectualibus, |mi parve
pinta et figurata dentro da s@e~, idest, intra ipsam
circulationem, |del suo colore stesso~, scilicet, divinitatis,
quia nihil recipit ab extra, |della nostra effige~, idest,
imagine humana, quia scilicet humanitas Christi est ibi coniuncta
cum divinitate; et dicit: |perch@e 'l mio viso in lei tutto era
messo~, idest, propter quod intellectus meus ita erat fixus in
illam imaginem humanam.  

	|133-138.  Qual.~  Hic autor nititur ostendere quomodo
hic fecit ultimum de potentia, et contraxit omnes vires animae in
unum, si forte posset aliquid imaginari ad manifestationem istius
humanitatis.  Et explicat summum conatum suum per unam
comparationem elegantissimam de geometra, qui volens mensurare
circulum colit se totum sibi; et quamvis autor videatur loqui
communiter de geometria, tamen iste actus et casus quem ponit
maxime verificatur de Archimede philosopho: ad quod est
praenotandum quod sicut scribit Titus Livius etc.  Nunc vide
literam quae est sic ordinanda: |Io era tal a quella vista nuova
qual @e il geometra che tutto s'affige~, idest, figit se et
firmat, |per misurar lo cerchio, e non ritrova quel principio
onde egli indige~, idest, quo indiget; unde subdit: |veder voleva
come l'imago~, scilicet, humana, |s@i convenne al cerchio~, idest,
conformavit se divinitati intus quas nulla videtur esse
proportionaliter loquendo; unde dicit: |e come vi s'indova~,
idest, situatur et locatur in ea.  

	|139-141.~  Et subdit autor quod perdebat operam et
frustra fatigabat ingenium dicens: |ma le proprie penne~,
scilicet, ratio et intellectus qua tollunt animum ad
considerationem alicuius rei, |non eran da ci@o~, idest, non erant
sufficientes ad hoc; et ideo bene fingit quod ne attenderet plus
ad subtiliandum se, una lux percussit memoriam suam; unde dicit:
|se non che la mia mente fu percossa da un fulgore~, idest, a
splendore excellentiae talis considerationis, quae confudit
visum; unde dicit: |in che sua voglia venne.~ 

	|142-145.  All'alta.~  Hic autor feliciter facit finem
sua speculationi, et aptissime concludit totum poema, dicens:
|All'alta fantasia qui manc@o possa~, quia scilicet altius non
potest ascendere, et propter hoc, ut bene potes colligere formam
compilationis huius operis, scilicet virtutem phantasiae; et quia
plus non potest, ideo plus non vult desiderium suae voluntatis. 
Dicit ergo: |ma l'amore~, scilicet, divinus, |che muove il sole e
l'altre stelle~, quae illuminantur ab illo sole, |gi@a volgeva il
mio disio e il velle~, idest, desiderium voluntatis, quia
scilicet fecerat perfecte totum circulum sui cursus, a simili,
|s@i come ruota che igualmente @e mossa~, quia scilicet coniunxit
principio finem; nam a principio usque ad finem autor intendit
pervenire ad omnium rerum finem; ad cuius finis beatificam
visionem ille nos perducat in patria, qui autorem istum
felicissimum ad illum perducere dignatus est in via; cui est
honor, gloria, et perpetuitas in saecula saeculorum amen.  Deo
gratias, amen, amen, amen.
