	|SUMMARIUM.~  CANTUS DECIMUS SEPTIMUS, ^in quo moventur
quaedam dubitationes, et declarantur, ubi de autore aliqua
ponuntur.~

	|Proemio.~  ^Qual venne a Climen@e per accertarsi.~ 
Postquam in superiori capitulo proxime praecedenti autor noster
introduxit Cacciaguidam antiquum praedecessorem suum ad narrandum
sibi specialiter genealogiam suam et statum modernum et antiquum
suae civitatis; nunc consequenter in isto XVII capitulo
introducit illum ipsum spiritum praedictum, qui praedicit sibi
sua infortunia et exilia.  Et praesens capitulum potest breviter
dividi in quatuor partes generales; in prima quarum autor petit a
dicto spiritu expositionem quorumdam pronosticorum factorum sibi
tam in inferno quam in purgatorio.  In secunda autor ponit
declarationem dictorum dubiorum, ibi: ^N@e per ambage.~  In tertia
autor ostendit suum refugium in diversitate, ibi: ^Lo primo.~  In
quarta et ultima informat et certificat se circa complementum et
publicationem huius operis, ibi: ^Poi che tacendo.~  

	|1-6.~  Ad primum breviter dico quod autor petit ab illo
suo antiquo expositionem quorumdam pronosticorum factorum sibi
tam in inferno quam in purgatorio.  Et primo ostendit suam
dispositionem ad quaerendam istam certificationem per unam
comparationem propriam et pulcram.  Ad cuius comparationis
evidentiam est praenotandum quod Phaeton filius solis, sicut
scribit diffuse Ovidius secundo Metamorphoseon, dum improperatum
esset sibi ad Epapho filio Jovis quod ipse erat spurius, et non
verus filius solis, statim turbatus recurrit ad matrem suam, quae
Clymene vocabatur, ut certificaretur ab ea cuius filius esset. 
Illa autem ad tollendam omnem suspicionem ex animo eius remisit
eum ad solem, a quo petivit et impetravit posse regere per diem
currum solarem in evidens testimonium quod erat vere filius
solis, sed male scivit gubernare, ex quo sequutum est incendium
mundi; quod declaratum est in cantica Inferni.  Allegorice autem
Phaeton est etc.  Modo ad propositum vult dicere autor: sicut
Phaeton filius solis turbatus, eo quod improperatum fuerat sibi
ab aemulo suo, recurrit ad Clymenem matrem suam, ut
certificaretur de re produbia multum pungente animum suum, et
illa remisit eum ad solem; ita ad propositum dicit autor, quod
ipse tamquam verus filius solis, quia sapientissimus, turbatus eo
quod fuerat sibi improperatum a multis adversariis, recurrit nunc
ad Beatricem matrem suam, quae remisit eum ad antiquum patrem
suum, ut declararetur de re sibi dubia et suspecta valde
cruciante animum eius.  Et sic potes considerare quantum ista
comparatio propriissime sit applicabilis ad suum propositum
ostendendum.  Nunc ad literam veniendum est, quam sic ordina et
expone: |Io era tal~, idest, tam dubius, |qual quei~, scilicet,
Phaeton, |ch'ancor fa li padri scarsi ai figli~, quia scilicet
Phaeton, moraliter loquendo, admonet patres ne sint nimis teneri
erga amorem filiorum, consentientes eis damnosa sibi et aliis; ex
quo postea recipiunt magnum dolorem, |venne a Climene~, scilicet,
matrem eius, |per accertarsi di ci@o che avea udito incontro a
se~, scilicet ab Epapho, quod non erat filius solis.  Et subdit:
|e tal era sentito~, idest, tam dubius, ex eo quod audiveram
futurum contra me ex verbis turbativis, sicut praefatus Phaeton,
|e da Beatrice~, quae cognoscebat turbationem animi mei sicut et
ego, |e dalla santa lampa~, idest, Cacciaguidae luce ardenti.  Et
dicit: |che pria avea mutato sito per me~, quia sicut dictum est
supra, lux Cacciaguidae descendit a dextro cornu crucis ad pedem
ut loqueretur autori.  

	|7-9.  Perch@e.~  Hic autor ostendit quomodo habuerit
licentiam a Beatrice exprimendi suum dubium, dicens: |Perch@e mia
donna~, scilicet, Beatrix, |mi disse: manda fuor la vampa del
tuo disio~, idest, emitte flammam tui ardentis desiderii; et
dicit: |s@i ch'ell'esca~, idest, exeat foras, |segnata bene della
interna stampa~, idest, ut illa vampa bene exprimat extra
interiorem conceptionem animi a qua recedit.  Verba enim sunt
quasi quaedam claves animi aperientes conceptum animi
intrinsecum.  

	|10-12.~  Et subdit causam quare velit ipsum exprimere
dubium suum excludens causam non veram.  Dicit ergo: |non perch@e
nostra conoscenza cresca per tuo parlare, ma perch@e t'ausi a dir
la sete~, idest, ut assuescas propalationi dubiorum tuorum, |s@i
che l'uom ti mesca~, idest, det tibi potum ad extinguendam sitim. 
Et nota quod est vocabulum tuscum; quando enim tuscus vult
dicere: da bibere, dicit: misce.  Et hic nota quod quamvis
nostrae necessitates sint notae Deo, tamen expedit quod proprio
ore petamus, ut nostra subiectio appareat; ideo autor petit ut
sequitur.  

	|13-18.  O cara pianta.~  Hic autor ponit suam orationem
ad dictum spiritum, in qua facit exordium, narrationem et
petitionem.  Primo ergo facit exordium ad captationem
benevolentiae, per quod ostendit, quod ille spiritus potest cum
vere certificare de futuris contingentibus, de quibus autor
petiturus est; et hoc ne eius petitio vana videatur.  Dicit ergo
sententialiter: o anima beata, quae ita certe vides in Deo futura
contingentia, sicut certe mens humana sine aliqua demonstratione
cernit, quod in uno triangulo non possunt esse duo anguli obtusi,
quasi dicat: omnis contingentia in conspectu divino est per se
nota.  Dicit ergo: |O cara pianta mia~, idest, planta et radix
generis mei, |che s@i t'insusi~, idest, tantum te exaltas et
profundas in Deo, |che vedi le cose contingenti anzi che sieno in
s@e~, idest, antequam veniant in esse suum, |mirando il punto~,
idest, in Deo; de quo puncto dicetur in capitulo XXVII, |a cui
tutti li tempi son presenti~, quia quae sunt, quae fuerunt,
venientque, uno mentis cernit intuitu; quod declarat per simile
dicens: |come le terrene menti~, idest, intellectus humani,
|veggion~, scilicet, clare, sine dubitatione sensualiter, |due
ottusi~, scilicet angulos, |non capere in triangolo.~  Ad huius
autem similitudinis intelligentiam est notandum, quod secundum
geometras triplex est species angulorum, scilicet, rectus,
acutus, obtusus.  Angulus rectus est quando una linea recta
perpendiculariter cadit super aliam lineam rectam, sicut patet in
signo crucis +.  Angulus acutus est quando una linea recta cadit
super aliam rectam, sed non perpendiculariter, immo declinat ad
partem lineae supra quam cadit, ut in hac figura patet /\. 
Angulus obtusus est quando una linea recta cadit super rectam non
perpendiculariter, nec declinat ad partem lineae super quam
cadit, sed declinat ad oppositam partem, ut patet in hac figura
\__.  Unde clare apparet, quod in uno triangulo non possunt esse
duo obtusi.  Et ratio est quia omnis triangulus consistit in
tribus lineis.  Si ergo faciamus quod duae habeant se per angulum
rectum, statim sequitur quod duo anguli sunt acuti; similiter si
faciamus quod duae lineae habeant se per angulum acutum, sequitur
quod secundus est rectus vel acutus; si est rectus, ut dictum
est, oportet esse acutus; si secundus et primus sunt acuti non
potest esse nisi unus obtusus; et si est unus obtusus de
necessitate oportet esse duos acutos: ita quod clare apparet,
quod in uno triangulo non potest esse nisi unus obtusus, et
potest esse sine ipso.  

	|19-24.  Mentre.~  Hic autor facit suam narrationem.  Ad
cuius declarationem est praesciendum quod autor recordatus
multorum pronosticorum factorum contra eum per multos aemulos et
amicos, sicut per Ciaccum, Farinatam, Vannem Fucii in inferno, et
per Odorisium et alios in purgatorio, de sinistris eventuris
sibi; ideo nunc intendit certificari de illis malis eventuris
sibi.  Narrat ergo quae dicta sunt contra eum, dicens: |Parole
gravi~, scilicet, gravantia mentem meam, |mi fur dette di mia
vita futura~, scilicet, quod debebam ducere vitam in exilio extra
patriam, et talia similia, |mentre ch'io era congiunto a
Virgilio~, idest, dum habebam Virgilium in ducem, scilicet,
ascendendo per purgatorium, |che l'anime cura~, idest, sanat et
mundat ab infirmitate et labe peccati, |e discendendo nel mondo
defunto~, idest, in infernum, qui est mundus defunctorum.  Et
subdit autor ne videatur vilis vel pusillanimus contra impetum
fortunae, |avvegna ch'io mi senta ben tetragono ai colpi di
ventura~, idest, fortem et intrepidum.  Ad quod notandum, quod
tetragonus est figura quadrata, sicut texera vel taxillus, quae
semper cadit plana; ita a simili vir virtuosus est quasi
tetragonus et sine vituperio, ut dicit philosophus etc.  

	|25-27.  Perch@e.~  Hic autor facit suam petitionem petens
expositionem futurorum eventuum.  Unde dicit: |Perch@e la voglia
mia saria contenta, d'intender qual fortuna mi s'appressa~,
scilicet, utrum speranda vel timenda.  Et assignat rationem quare
sua petitio sit justa, dicens: |ch@e saetta previsa vien pi@u
lenta~, idest, minus laedit.  Est ergo hic notandum, quod hoc
scribit Aristoteles in libro qui dicitur ^Secreta secretorum~ ad
Alexandrum persuadens quod habebat secum viros philosophos et
astrologos, qui praedicant sibi futura; quia etiam si illa futura
videantur inevitabilia, tamen utile est praescire, quia homo
saltem potest esse praecautus et praemunitus, ita quod illa
advenientia minus laedent eum; sicut gratia exempli: si scio
hyemem futuram fore rigidam et frigidam, non potero evitare quin
sic sit, sed bene potero praefulcire me pannis, pelliciis, lignis
et similibus, quibus potero facilius tolerare saevitiam hyemis,
et ita de similibus.  

	|28-30.  Cos@i.~  Hic autor ultimo ostendit quomodo
fecerit petitionem istam de licentia Beatricis, quam semper solet
petere antequam petat.  Unde dicit: |Cos@i diss'io a quella luce
stessa~, scilicet, Cacciaguidae, |che pria m'avea parlato~, quia
prius quam alia anima de spera Martis locuta fuit sibi.  Et
dicit: |e la mia voglia fu confessa~, idest, manifestata a me
illi, |come Beatrice volle~, idest, voluit et mandavit; quasi
dicat: non credas quod fecerim hoc sine consensu Beatricis, licet
ego videar praemisisse supra licentiam eius.

	|31-36.  N@e per ambage.~  Ista est secunda pars
generalis, in qua autor ponit responsionem Cacciaguidae ad
petitionem factam; et primo praemittit modum loquendi eius,
dicens, quod ille respondit sibi clare, non ambigue, sicut olim
faciebant dii gentium, cum interrogabantur de futuris.  Dicit
ergo: |Ma quello amor paterno~, scilicet, Cacciaguidae, qui erat
meus pater antiquus, ut jam totiens patuit, |chiuso e parvente
del suo proprio riso~, idest, velatus suo lumine laeto, et
apparens per illud, |rispose per chiare parole~, quibus utitur
qui non vult decipere, |e con latin preciso~ scilicet, simplici
non extravaganti.  Unde dicit: |n@e per ambage~, idest,
circuitiones verborum; et dicit, |in che~, idest, in quibus
ambagibus, |la gente folle~, scilicet, pagana, |gi@a s'invescava~,
idest, fallebatur et capiebatur sicut avis visco, quae cadit in
manus aucupatoris; et ita isti seducti cadebant in manus
adversarii.  Ad quod notandum, quod dii antiqui tempore
gentilitatis antiquae dabant responsa sua semper ambigua, idest,
dubia, ita quod poterant trahi ad utramque partem
contradictionis, ne deprehenderentur in mendacio, sicut patet in
responso dato Creso regi Lydorum, et Pyrrho et aliis multis. 
Quae responsa Tullius quamquam paganus eleganter irridet in suo
libro de divinatione et fato, dicens: tua dicta, Apollo, semper
ambigua, semper dubia, et ad dialecticos referenda: ideo merito
petit Paulus Orosius: Cur enim per tot saecula ante adventum
Christi oraculum Apollinis derelictum est? etc.  Et dicit: |pria
che fosse anciso l'Agnel di Dio che le peccata tolle~, quasi
dicat, ante mortem Christi Salvatoris; et bene dicit, quia ante
adventum Christi homines erant fere omnes involuti istis
erroribus: omnes enim nationes praeter haebream colebant
pluralitatem deorum; et adhuc post Christum diu viguit
infidelitas in multis gentibus.  

	|37-39.  La contingenza.~  Hic Cacciaguida incipit
respondere ad quaesita: et primo respondet ad id quod autor
dixerat supra, |cos@i vidi le cose contingenti.~  Unde dicit: |La
contingenza che non si stende fuor del quaderno della vostra
materia~, quia nullum est futurum contingens, quod non sit
descriptum in libro Dei; ideo dicit: |@e tutta dipinta nel
cospetto eterno~, idest, est tota praesentialiter manifesta in
providentia divina.  

	|40-42.  Necessit@a.~  Hic Cacciaguida respondet
quaestioni tacitae, quae videtur oriri ex dicto eius, quia posset
statim obiici: Si Deus omnia futura contingentia praesentialiter
videt, cum eius scientia sit infallibilis, ergo infallibiliter et
necessario evenient.  Respondet autor: et tamen ipsa
contingentia, |non prende per@o necessit@a quindi~, scilicet, ab
illo aspectu divino.  Et hoc manifestat per unum exemplum grossum
domesticum, dicens: |se non come nave, che discende gi@u per
corrente~, idest, fluvium, supple, recipit necessitatem, |dal
viso in che si specchia~, idest, ab oculo illius a quo
prospicitur eam.  Et hic nota quod per hoc autor vult dicere,
quod providentia Dei non imponit necessitatem futuris
contingentibus, nisi sicut oculus humanus, qui stans ad ripam
maris vel fluminis videt a longe navim venientem secundum cursum
aquae, qui licet videat navim certissime venientem ad portum,
tamen non imponit necessitatem sibi, quia ita ipso non vidente
sicut vidente, navis facit cursum suum.  Sicut ergo praevisio
humana non est causa quare hoc sit, ita nec providentia divina
est causa qua futura eveniant; ita enim se habere providentia ad
futura, sicut visio humana ad praesentia.  Videt enim Deus omnia
futura in instanti aeternitatis, ita quod futura non sunt sibi
futura; et caetera multa videt.  

	|43-45.  Da indi.~  Hic Cacciaguida ostendit quomodo
recipit praescientiam futurorum venturorum sibi ab ipso conspectu
divino, cui omnia praesentia sunt.  Unde dicit: |Il tempo che ti
s'apparecchia~, idest, fortuna, quae appropinquat tibi in tempore
proxime futuro, |mi viene a vista~, idest, ad visum meum, |da
indi~, scilicet, ab illo conspectu aeterno; quod declarat per
simile proprium, dicens, |s@i come dolce armonia viene ad orecchia
da organo~; et est similitudo propria.  Sicut enim auris humana
recipit dulcem sonum ab organo bene temperato, ita intellectus
beatus videt dulciter eventum futurorum in illo organo
temperatissimo, a quo emanat harmonia per diversas fistulas
organales, scilicet novem ordines angelorum.  

	|46-48.  Qual si part@i.~  Hic Cacciaguida incipit narrare
fortunam appropinquantem autori; et primo praedicit sibi eius
expulsionem iniustam, quam explicat per unam comparationem
pulcerrimam.  Ad cuius intelligentiam est praesciendum, quod,
sicut scribit Seneca libro Tragoediarum, in tragoedia quae
intitulatur Hippolytus, Phaedra uxor Thesei ducis Athenarum,
capta pulcritudine Hippolyti privigni sui, ipsum requisivit de
stupro.  Quo consentire nolente, illa ad excusationem suae
inhonestae culpae clamavit etc.  Nunc ad literam: dicit
Cacciaguida: fili mi: |Et ti conven partire tal di Firenze~,
scilicet, nolentem consentire pravis operibus civium tuorum,
|qual si part@i Ippolito~, filius Thesei, |da Atene~, civitate
sua, |per la noverca~, scilicet, Phaedram, |spietata~, quae impie
perdidit juvenem innocentem, quem debebat honeste diligere
tamquam filium; |e perfida~, quae perdidit fidem quam debebat
habere ad virum suum.  Et hic nota quomodo comparatio est
propriissima ad propositum: sicut enim Hippolytus innocens et
honestus fuit pulsus de nobilissima patria sua civitate
Athenarum, et missus ad tormenta, quia noluit consentire
luxuriosae voluntati novercae suae Phaedrae; ita autor justus et
insons fuit pulsus florentissima civitate Florentiae patria sua,
nolens consentire libidinosae voluntati Florentiae, quam reperit
novercam et non matrem, et missus est ad incommoda magna. 
Civitas namque Athenarum viguit magna sapientia et eloquentia, et
tamen saepe magna mala fecit et maxime vitio ingratitudinis
laboravit contra cives suos benemeritos, sicut egregie ostendit
Valerius et Justinus.  Ita Florentia erga cives suos optimos,
puta Dantem, Petrarcham, Boccacium etc. ut statim dicetur.  

	|49-51.  Questo.~  Hic Cacciaguida ostendit autori
expulsionem eius.  Ad cuius evidentiam est praesciendum quod
vigente parte Blancorum in civitate Florentiae, cuius caput erat
dominus Verius de Circlis, expulso domino Cursio de Donatis
principe alterius partis, papa Bonifacius volens componere dictam
civitatem, et pacificare partes, voluit habere duces partium.  Et
cum reperisset illum de Circulis durum et implacabilem, illum
vero de Donatis in omnibus se subiicientem voluntati suae,
ordinavit, quod Carolus Sine-Terra veniret de Francia in Italiam
sub nomine paciarii, qui sedaret lites et discordias ubique: qui
veniens Florentiam, ordinavit eam ita bene, sicut scriptum est
supra in Purgatorii capitulo, et alibi saepe.  Ad literam ergo
dicit autor: |Questo si vuole e questo gi@a si cerca~, idest,
procuratur per dominum Cursium de Donatis et alios.  Et dicit: |e
tosto verr@a fatto~, quia scilicet res sortietur effectum in
triennium, |a chi ci@o pensa~, scilicet, praedicto Cursio, et
domino Musatto de Francesiis de eadem parte, qui personaliter de
Francia et cum magnis pecuniis et propriis expensis conduxit
Carolum praedictum usque Florentiam; et sic habuit optatum; et
dicit: |l@a dove Cristo tutto d@i si merca~ idest, in curia romana,
ubi tota die venditur Christus et sacra; ergo bene poterit vendi
status unius civitatis terrenae.  

	|52-54.  La colpa.~  Hic Cacciaguida ostendit quod pars
perdens ultra damnum cadet in infamiam, sicut est de more; unde
dicit: |La colpa seguir@a la parte offensa~, quasi dicat:
imputabitur parti Blancorum quae pelletur, quia dum miseriis
aliquod crimen et caetera, |in grido~, idest, fama et clamore
vulgi, cuius judicium est caecum et falsum, ut plurimum, |come
suole~; ideo bene dicitur vulgariter: Deus te custodiat, ah bene
stat tibi.  Et subdit: |ma la vendetta~, quae postea sequetur,
|fia testimonio al ver che la dispensa~, idest, justitiae
divinae, quae vera est, et quae dispensat ipsam vindictam.  Et
dicunt aliqui quod autor credidit per divinam vindictam redire in
patriam, quod tamen non fuit.  Sed certe non oportet hic facere
autorem mendacem, quia nihil dicit hic de reditu, sed de
vindicta; et respicit ad mortem acerbam domini Cursii de Donatis
praedicti, de qua dictum est in hoc Purgatorio. 

	|55-57.  Tu lascerai.~  Hic Cacciaguida percurrit
breviter incommoda et mala quae nascuntur ex exilio; et primo
tangit id quod prius et gravius est, dicens: |Tu lascerai ogni
cosa diletta pi@u caramente~, sicut filios, uxorem, patriam,
parentes, amicos; immo autor dimisit in patria cum recessit istud
nobile opus inchoatum, quod super omnia diligebat, et tamen
recuperavit, sicut scriptum est Inferni cantica.  Unde dicit: |e
questo @e quello strale~, idest, sagitta doloris, |che l'arco
dell'esilio pria saetta~, idest, primo emittit.  Et nota quod
autor proprie appellat exilium arcum, quia sicut arcus emittit
tela vulnerantia et interficientia hominem longinquum; ita
exilium emittit diversa incommoda et infortunia nunc laedentia,
nunc interficientia hominem pulsum longe a patria.  

	|58-60.  Tu proverai.~  Hic Cacciaguida tangit alia
incommoda, quae deinde sequuntur ad exilium, dicens: |Tu
proverai~, idest, gustabis et experieris, |s@i come sa di sale lo
pane altrui~, idest, quam sapidus est panis alienus; est enim
valde amarus et panis doloris: nam veh illis qui ad alienum
appetitum comedunt.  Et ecce aliud incommodum: |e com'@e duro
calle lo scendere e 'l salire~, idest, quam durus est ascensus et
descensus, |per l'altrui scale~; quoniam veh illis qui ad alienum
gressum ambulant.  

	|61-66.  E quel.~  Hic Cacciaguida tangit unum singulare
onus, quod magis aggravat animum sapientis, scilicet quando cadit
in aliquod infortunium cum prava societate, quia statim creditur
conscius culpae, immo, quod est gravius, saepe tota culpa
retorquetur in ipsum; quia statim dicitur: ubi erat consilium
magni poetae? nec considerant ignorantes quam difficile est
regere multitudinem imperitam et indisciplinabilem.  Dicit ergo:
|E quel che pi@u ti graver@a le spalle~, et faciet te magis
impatientem fortunae, |sar@a la compagnia malvagia e scempia~,
loquitur de Circulis, |con la qual tu cadrai in questa valle~,
scilicet exilii et miseriae.  Ad quod sciendum, quod dominus
Verius de Circlis, de quo dictum est, fuit ita protervus,
rusticus et simpex, quod instante papa Bonifacio, quod ipse
faceret pacem cum domino Cursio, respondit arroganter: Sancte
Pater, ad quid detinetis me hic? rogo vos, permittite me redire
in patriam meam.  Cui Bonifacius indignatus respondit: Et quis te
detinet? unde ipse recessit.  Sed dominus Cursius sagacior
remansit supplex et venerabundus: ex quo datus est ordo
destructioni Circlorum, sicut jam dictum est.  Unde dicit: |che
tutta ingrata~, quia non recognoscebat beneficium tuum in
consulendo et vigilando pro bono statu reipublicae Florentiae,
|tutta matta ed empia~, stulte deserendo consilium tuum et impie
reddendo supplicium pro beneficio.  Aliqui dicunt quod multi
interficientur ex eis, sed non invenitur verum.  Et subdit quod
cito sequetur vindicta de hoc; unde dicit: |ma poco appresso~,
quia scilicet tertio anno a praesenti, |ella n'avr@a rossa la
tempia~, quia destruetur, et luet poenas dignas, |non tu~, quasi
dicat: licet tu pellaris, sicut jam dictum est, tamen melius et
honorabilius pertransibis.  

	|67-69.  Di sua.~  Hic Cacciaguida damnat fatuitatem
Circlorum, et justificat electionem autoris, dicens: |Il suo
processo far@a la pruova di sua bestialit@a~, quasi dicat: rei
probabit eventus, quia bestialiter se gesserint spernentes sana
consilia sapientum.  Et dicit: |si ch'a te fia bello averti fatta
parte~, scilicet, recedendo ab eis, et faciendo tua facta sine
illis, |per te stesso.~  Unde nota, quod pulcerrima pars
sapientis est nullius esse partis, sicut scriptum est in Inferno.

	|70-72.  Lo primo tuo rifugio.~  Ista est tertia pars
generalis, in qua dictus Cacciaguida praenarrato exilio autoris
nunc ad consolationem eius praenarrat refugium eius in exilio; et
dicit, quod primum refugium eius erit quidam magnificus baro
lombardus.  Ad cuius evidentiam est praenotandum, quod iste, de
quo autor loquitur, fuit quidam dominus Bartholomaeus de la
Scala, qui vocatus est capitaneus Bartholomaeus quia obtinuit
capitaneatum Veronae ab imperatore.  Ad quem autor primo habuit
recursum et recepit provisionem ab eo.  Post enim mortem Eccelini
de Romano Mastinus et Albertus familiares dicti Eccelini
invaserunt dominium Veronae etc.  Nunc ad literam: Cacciaguida
describit capitaneum Bartholomaeum a liberalitate et ab armatura
sua, dicens: |La cortesia~, idest liberalitas et munificentia,
|del gran Lombardo~, scilicet, Bartholomaei praedicti, qui fuit
magnificus dominus in Lombardia; et de rei veritate iste inter
tyrannos fuit reputatus satis probus et prudens.  Et dicit: |che
'n sulla scala porta il santo uccello~, quia habet scalam pro
insignio, et desuper portat aquilam imperialem, quae vocatur avis
Dei, ut expositum est VI capitulo huius libri, et in Purgatorio. 

	|73-75.~  Et subdit veram liberalitatem praefati domini,
quia praeveniet eius indigentiam, nec expectabit petitionem vel
precationem autoris.  Unde dicit: |che~, idest, qui magnus
Lombardus, |avr@a si benigno riguardo in te~, qui scilicet te
respiciet oculo clementiae et benignitatis, quod de duobus faciet
primo illud quod fit posterius ab aliis; unde dicit: |che del
fare~, scilicet, donum vel servitium, |e del chiedere~, idest,
petere, |tra voi due fia primo quello ch'@e pi@u tardo tra gli
altri~, quia scilicet, primo dabit tibi, quam tu petas sibi;
cuius oppositum communiter faciunt alii domini; immo volunt et
faciunt se saepe rogari, contra illud Salomonis: ^Ne dicas amico
tuo: vade~ etc. 

	|76-78.  Con lui.~  Hic Cacciaguida praenuntiata
liberalitate capitanei Bartholomaei, nunc praenuntiat probitatem
et liberalitatem domini Canis Grandis eius filii vel nepotis,
quem primo describit a strenuitate armorum, ostendens, quod
fuerit vere filius Martis, audax, promptus in proelio et
victoriosus valde.  Unde dicit: |Con lui~, scilicet, cum
praedicto Bartholomaeo, |vedrai colui~, scilicet, Canem Grandem:
|che fue impresso nascendo~, scilicet, in nativitate sua, idest
jam efficaciter, |s@i da questa stella forte~, scilicet, Martis
planeta, qui facit viros fortes et feroces in bello, |che l'opre
sue fien notabili~, scilicet, in bellis, sicut jam patuit ex his,
quae scripta sunt de eo supra in hac Cantica.  

	|79-81.  Non se ne sono.~  Ad exaltationem dicti Canis
dicit, quod virtus eius nondum est nota propter juvenilem eius
aetatem; sed in brevi fiet celebris ubique.  Unde dicit: |Le
genti non se ne sono ancora accorte~, scilicet, de operibus
bellicis eius, sive armorum gestis; tamen eius mira indoles
praetendebat futuram virtutem in eo.  Et assignat causam ex parte
aetatis, non naturae, dicens: |ch@e queste ruote~, scilicet,
martiales, |son torte intorno di lui pur nove anni~, et intellige
de annis martialibus, ita quod novem faciunt decem et octo; tamen
aliquanto minus; nam Mars in duobus annis percurrit Zodiacum
minus.  Et sic vult dicere, quod erat adolescentulus.  

	|82-84.  Ma pria.~  Hic Cacciaguida ostendit, quod in
brevi enitescet virtus dicti Canis, quae nunc occultatur.  Unde
dicit: |Ma faville della sua virtute parran~, idest, initia
magnorum factorum publice apparebunt, |in non curar d'argento, n@e
d'affanni.~  Et vere autor in duobus verbis breviter colligit
duo, quae reddiderunt hominem istum gloriosum, scilicet,
magnificentia in sumptibus, et audacia in bello; quae duo
fecerunt famosos multos dominos vitiosos, quorum aliquos ego
novi: vide ergo quam commendabilis est virtus liberalitatis, quae
aliquando tegit multitudinem vitiorum in homine.  Est ergo
sciendum, quod ista virtus praeluxit in isto puero.  Nam dum
pater eius duxisset eum semel ad videndum magnum thesaurum, iste
illico levatis pannis misit super eum; ex quo omnes spectantes
judicaverunt de eius futura munificentia per istum contemptum
pecuniarum etc.  Et hoc dico erit: |pria che 'l Guasco~,
scilicet, papa Clemens de Vasconia, |inganni l'alto Arrigo~,
idest, magnanimum Henricum imperatorem de Lucimburgo.  De ista
deceptione dicetur infra capitulo XXX.  

	|85-87.~  Et subdit manifestationem magnae liberalitatis
huius Canis, dicens: |le sue magnificenze~, magnificentia enim
est proprie in magnis sumptibus, |saranno ancora conosciute~,
quod probat, dicens: |s@i, che i suoi nemici non ne potran tener
le lingue mute.~  Haec est enim proprietas virtutis, quae reddit
amabilem etiam odiosum, et laudabilem non visum.  

	|88-90.  A lui.~  Hic Cacciaguida promittit spem autori
in dicto Cane Grandi, dicens: |A lui t'aspetta et a' suoi
benefici~; nam de rei veritate iste Canis multum honoravit
autorem, dando sibi provisionem suam, et in multis complacendo
sibi; ideo autor non immemor beneficiorum, bene reddit sibi
mercedem suam et ultra debitum, sicut vides.  Et subdit: |per lui
fia trasmutata molta gente~, quia alios exaltavit, alios
humiliavit; ideo dicit: |cambiando condizion ricchi e mendici~;
quia aliqui divites pauperabuntur, aliqui pauperes ditabuntur.  

	|91-93.  E portera'ne.~  Hic Cacciaguida addit ultimo
quaedam tamquam secreta de eo, dicens: |E portera'ne scritto
nella mente di lui, ma nol dirai~; sed exspecta eventum.  Et
dicit autor: |e disse cose~, scilicet, Cacciaguida, |incredibili
a quei, che fia presente.~  Nam praedictus Canis totam Marchiam
trivisanam bellica virtute subegit.  Ideo bene Raynaldus poetista
veronensis bino versiculo epitaphiali eius triumphos breviter
complexus est, dicens: ^Si Canis hic Grandis ingentia facta
peregit Marchia testis adest, quam saevo Marte subegit~ etc.  

	|94-96.  Poi giunse.~  Hic autor ostendit quod
Cacciaguida concludens dixit expositionem esse factam petitorum. 
Unde dicit: Et ille Cacciaguida, |giunse poi~, scilicet
narrationi factae fecit finem sub hac forma: |O figlio, queste
son le chiose~, idest, expositiones et declarationes, |di quel
che ti fu detto~, a multis in inferno et purgatorio; quasi dicat:
illud quod fuit tibi praenuntiatum in generali et in obscuro,
nunc est particulariter declaratum; unde autor hic adimplet illud
quod promisit se facturum in inferno, ubi dixit: |e serbolo a
chiosare~ etc.  Et dicit: |ecco l'insidie~, idest, occultae
machinationes fortunae et vicinorum tuorum nunc sunt patefactae
tibi; unde dicit, |che son nascose~, idest, occultae, |dietro a
pochi giri~, idest, post paucos annos, scilicet tres. 

	|97-99.  Non vo'.~  Hic Cacciaguida dat utile documentum
servandum autori circa praedicta; |Non vo' per@o ch'a' tuoi vicini
invidie~, idest, non tamen volo quod habeas invidiam vel odium
contra partem Nigrorum, quae videtur debere florere; et invidia
est dolor alienae felicitatis, et fortuna istorum videtur futura
prospera et melior tua, quia vigebunt in patria.  Et reddit
causam quare non debeat invidere illis, dicens: |poscia che la
tua vita s'infutura~, idest propagatur per famam duraturam in
futurum quasi dicat quia fortuna servat tibi maiorem honorem et
feliciorem statum; |via pi@u l@a che 'l punir di lor perfidie~,
quasi dicat: poena cito sequetur ad fraudes eorum, et tua vita
extendetur diu laudabiliter in magna gloria etc.  

	|100-105.  Poi che tacendo.~  Ista est quarta pars et
ultima generalis, in qua autor informat et certificat se a dicto
spiritu circa complementum et publicationem huius operis.  Et
primo ostendit suam dispositionem circa consilium petendum,
dicens: |Io cominciai~, supple, dicere, |come colui che brama~,
idest, affectat habere, |consiglio, dubitando, da persona che
vede e vuole e ama drittamente~; homo enim audacter, fiducialiter
et cum bona spe petit consilium ab eo, qui cognoscit eius
indigentiam et libenter vult servire sibi, et amat cum amore
sincero non fictitio; et talis erat autor in proposito, ut patet
ex jam dictis.  Et hoc feci, |poi che l'anima santa~, scilicet,
Cacciaguidae, |si mostr@o spedita di mettere la trama in quella
tela, ch'io le porsi ordita~, idest, ostendit se texuisse et
ordinasse thema quod ego proposueram sibi.  Et est metaphora
propria: est enim trama illud filum quod deducitur in telam per
ordituram; immo autor noster dederat unum thema orditum, idest
inchoatum tantum; et ille Cacciaguida texuit illud iterum
interserendo multa verba, exponendo et declarando; et dicit:
|tacendo~, quia ex taciturnitate eius perpendi quod fecerat finem
suo sermoni.  

	|106-108.  Ben veggio.~  Hic autor petit suum consilium,
scilicet quomodo possit providere adversitati fortunae quae
paratur contra eum.  Et primo confirmans dictum Cacciaguidae,
ostendit quomodo est sibi opus remedio in tam arcto casu
fortunae, dicens: |O padre mio, ben veggio s@i come lo tempo
sprona verso me~, idest, properat, quia in brevi erit de facto,
|per darmi colpo~, idest, ictum et impetum fortunae, et non
levem; unde dicit, |tal ch'@e pi@u grave~, scilicet quanto velocius
venit, quia non potest ita faciliter provideri, sicut si adhuc
praestolaretur; et dicit, |a chi pi@u s'abbandona~, supple, et
bene video quod tale tempus impetuosum ruit in me; et est
metaphora pulcra et propria sumpta a feriente, qui quando totus
incumbit in vulnus totis viribus et toto corpore, magis laedit et
durius prosternit inimicum; ita a simili vult dicere autor,
fortuna laxatis habenis, toto conatu incurrit in me, et intentat
omnia sua arma, idest, nocumenta contra me; et tanto fortius,
quanto videt me fortiorem et constantiorem, et qui non caderem de
facili ad levem ictum eius. 

	|109-111.~  Unde subdit: |perch'@e buon ch'io m'armi di
providenza~, quasi dicat: propter quod utile est quod ego
praemuniam me provisione contra hoc.  Et ostendit de quo sit sibi
maxime timendum, et arguit sic: si ego pulsus a civibus meis de
patria propria faciam mihi extraneos infestos, scribendo de eis,
certe non inveniam locum in terris; unde dicit: |s@i che se luogo
pi@u caro m'@e tolto~, scilicet, patria mea, |io non perdessi gli
altri~, idest, aliena loca, |per miei carmi~, idest, propter meos
versus maledicos et infamatorios; quasi dicat autor: si perdidi
iniuste patriam meam, nollem juste perdere alienas dando causam
indignationis et irae multis potentibus male scribendo de eis.  

	|112-117.  Gi@u per lo mondo.~  Hic autor exponit suum
casum et partitum perplexum, et arguit a sufficienti divisione,
sive facit dilemma; et breviter vult dicere: si ego refero et
describo multa, quae audivi discurrendo per infernum, purgatorium
et paradisum, timeo reddere me odiosum multis; et si reticeo vel
praetereo, timeo perdere famam apud posteros, et sic praemium
laborum meorum.  Et sic nescio quam partem eligam, quia utram
ceperim, videor perdidisse; sicut dicebat bona muliercula filio
suo: fili mi, ne vadas ad consilium, quia si dixeris justa,
homines te oderint, si vero iniusta, dii.  Ad literam ergo ordina
et construe sic: |Io ho appreso quel che, s'io ridico~, idest,
ego didici illud, quod si refero et propalo in scriptura, |fia
sapor di forte acume~, idest, videtur acerbum, |a molti~, et
praecipue magnatibus et principibus, quia scilicet pontificibus,
imperatoribus, regibus, tyrannis et aliis magnis nobilibus.  Et
hoc dico apprehendi, |gi@u per lo mondo senza fine amaro~, idest,
per infernum, ubi est amaritudo poenarum et dolorum sine fine,
per quem semper itur deorsum, |e per lo monte~, scilicet,
purgatorii, |del cui bel cacume~, quod est paradisus deliciarum
totus pulcer et amoenus, |gli occhi della mia donna mi levaro~,
quia speculatio et contemplatio a theologia traxerunt intellectum
autoris ad coelum; |e poscia per lo ciel di lume in lume~, idest,
de spera in speram.  

	|118-120.~  Et subdit alteram partem divisionis, dicens:
|e s'io son timido amico al vero~, idest, veritati manifestandae,
|temo di perdere vita tra coloro che questo tempo chiameranno
antico~, idest, apud posteros; quasi dicat, timeo perdere famam,
quae est unum vivere gloriosum inter venturos.  Quid ergo agam? 

	|121-123.  La luce.~  Hic autor ponit responsionem
Cacciaguidae ad quaesita, qui dat suum consilium sanum et
acceptabile viro sapienti et virtuoso, qui non debet
praetermittere veritatem propter suspicionem vel comminationem
aliorum.  Et primo apparat dictum spiritum ad loquendum, dicens:
|La luce in che rideva il mio tesoro~, idest, in qua laetabitur
ille pretiosus spiritus antiquus meus, quem ideo autor appellat
thesaurum metaphorice; nam thesaurus proprie est vetus aeris
depositio, cuius non extat memoria; et ita autor reinvenit nunc
istum thesaurum suum, qui ratione antiquitatis non erat in
memoria hominum.  Et sic thesaurum absconditum manifestavit ut
prodesset multis, quia sapientia abscondita et thesaurus invisus,
quae utilitas in utrisque?  Unde dicit: |ch'io trovai l@i~,
scilicet, in Marte, |si fe' prima corrusca~, idest, rutila et
splendida, antequam loqueretur: quod declarat per simile pulcrum,
dicens: |qual specchio d'oro~, supple fit rutilum, |a raggio di
sole~, quasi dicat: quod ille spiritus factus lucentior et
splendidior quam prius erat daturus consilium autori super famam
suam illuminandam.  

	|124-132.  Indi rispose.~  Hic autor exprimit consilium
Cacciaguidae, qui accepit secundam partem pro se; et breviter
vult dicere: age, fili mi, vade et dic secure malum de omnibus
qui merentur, quia licet a principio displiceat tuum dicere
aliquibus, tamen in fine placebit.  Dicit ergo autor: et ille
Cacciaguida, |rispose indi~, pro deinde, |coscienza fusca~,
idest, obfuscata vel laesa, |o della vergogna propria~, scilicet,
quae oriatur a propria culpa, |o dell'altrui~, scilicet, quae
oriatur ex aliena culpa, quae tamen tangat illum, aliquo gradu,
vel consanguinitatis, vel affinitatis, vel amicitiae, vel
societatis, vel civitatis, vel partialitatis et similium, |pur
sentir@a la tua parola brusca~, quia scilicet, acerbum et molestum
videbitur tali audire tuam acerbam reprehensionem; sed hoc non
obstante effunde quicquid vidisti sine dissimulatione vel
admixtione alicuius falsitatis.  Unde dicit: |ma nondimen~,
idest, nihilominus, |fa manifesta tutta tua vision~, idest,
quicquid tu vidisti in isto raptu mentis, sive abstractione, quam
autor habuit hora matutini, sicut dictum est primo capitulo
Inferni, et in aliis multis locis per totum librum, |rimossa ogni
menzogna~, idest, mendacio falsitatis; et dicit: |e lascia pur
grattar dov'@e la rogna~, quasi dicat: ille quem tangit doleat vel
erubescat de infamia, quae est scabies contagiosa, quia non
lucrabitur aliud quam ille qui scalpit scabiem; qui quanto magis
scalpit, tanto magis intenditur incendium; ideo melius esset
dimittere scabiem intactam.  Et reddit rationem sui dicti,
dicens: |ch@e, se la voce tua sar@a molesta nel primo gusto~,
scilicet, prima facie, tamen in fine faciet bonum fructum; unde
dicit: |lascer@a poi vital nutrimento~, idest, nutrimentum vitae
moralis, quia scilicet faciet homines recedere a vitiis, |quando
sar@a digesta~, idest, quando fuerit bene discussa, examinata et
ruminata.  Et vere autor fuit quodammodo propheta sibi; quia vidi
de facto multos magnos dominos, de quorum antecessoribus autor
dixit magnum malum in libro isto, qui tamen summe diligunt librum
istum et delectantur in eo; et licet aliquando verecundentur ex
his quae autor dicit, tamen tandem assentiunt et dicunt: verum
dicit.  

	|133-138.  Questo.~  Hic Cacciaguida ultimo tradit modum
servandum in opere isto; et breviter suadet quod carpat solum
viros maiores per similitudinem propriam et manifestam: unde
dicit: |Questo tuo grido~, idest, exclamatio et increpatio
vitiorum, |far@a come vento che le pi@u alte cime pi@u percuote~; et
est similitudo propria: sicut enim ventus flat indifferenter in
quaecumque obvia sibi, sed magis quatit et movet altiora
cacumina; ita a simili autor indifferenter carpit omnia vitia,
sed maxime magnatum et potentum.  Et subdit, dicens: |e ci@o non
fa poco argomento d'onor~, quasi dicat: immo facit magnum
argumentum et evidens testimonium honoris, quia magis et melius
persuadet.  Unde dicit: |per@o pur l'anime che son note di fama~,
sicut animae magnorum principum, baronum et dominorum, |ti son
mostrate in queste ruote~, idest, speris planetarum, |nel monte~,
scilicet, purgatorii, |e nella valle dolorosa~, scilicet,
inferni.  

	|139-142.  Ch@e l'animo.~  Hic Cacciaguida reddit rationem
sui dicti dicens: |Ch@e l'animo di quel ch'ode non posa~, quia non
persuadetur, |n@e ferma fede per esemplo~, scilicet, humilium et
vilium personarum, |c'aia~, idest, quod habeat, |la sua radice
incognita e nascosa~, idest, obscuritatem famae et vilis
conditionis.  Et concludit narrationem, et claudit capitulum,
dicens: |n@e per altro argomento~, idest, per aliam rationem, |che
non paia~, idest, non appareat evidenter, quia argumentum dubium
non persuaderet. 
