	|SUMMARIUM.~  CANTUS DECIMUS SECUNDUS, ^in quo alter
spiritus narrat vitam beati Dominici.~

	|Proemio.~  ^S@i tosto come l'ultima parola.~  Postquam in
superiori capitulo proxime praecedenti autor noster introduxit
Thomam de Aquino, qui narravit et commendavit vitam sancti
Francisci, et culpavit vitam suorum fratrum, nunc consequenter in
isto XII capitulo introducit alium spiritum qui narrat vitam
beati Dominici, et culpat vitam suorum fratrum minorum.  Et
praesens capitulum potest breviter dividi in quatuor partes
generales; in quarum prima autor superinducit aliam coronam
animarum similium primis.  In secunda inducit unam illarum
animarum, quae narrat et commendat vitam Dominici, ibi: ^Poich@e
'l tripudio.~  In tertia dicta anima damnat et vituperat vitam
suorum fratrum minorum modernorum, ibi: ^Se tal fu l'una.~  In
quarta et ultima dicta anima propalat se et alias animas
constituentes illam secundam coronam, ibi: ^Io son la vita.~  

	|1-6.~  Ad primum ergo dico quod in prima parte generali
autor superinducit aliam coronam animarum similium primis.  Et
primo continuans dicta dicendis describit reditum primae coronae
ad primum motum et cantum suum, et superventionem secundae
coronae; et dicit quod statim cum Thomas finivit sermonem suum,
animae beatae de illa corona reinceperunt dimissum tripudium, nec
compleverunt suam circulationem, quod statim alius circulus
circumcinxit primum circulum conformans se secum in motu et
cantu.  Nunc expone sic literam: |La santa mola~, idest, corona
illorum sanctorum doctorum, quae movebatur velociter et
circulariter ad modum molae, |cominci@o a rotar~, idest coepit
tripudiare cantando, |s@i tosto come la benedetta fiamma~, idest,
spiritus benedictus, splendidus et lucidus Thomae, |tolse
l'ultima parola~, scilicet, |u' ben s'impingua~ etc., |per dir~,
quasi dicat: postquam finivit suum loqui.  Et subdit: |e non si
volse prima tutta nel suo giro~, idest, et non complevit totam
suam circulationem, |ch'un'altra~, scilicet, corona, |la chiuse
d'un cerchio~, intra se, |e colse~, idest collegit, |e moto a
moto e canto a canto~, idest coeperunt moveri et cantare secundum
motum et cantum animarum proportionaliter primae coronae; nam
erant duodecim animae sicut primae. 

	|7-9.  Canto.~  Hic autor describit illum cantum
commendans illum superlative; et dicit quod vincit omnem cantum
nostrum tam artificialem quam naturalem quantumcumque dulcissimum
per infinitum excessum.  Vincit enim cantum musarum et sirenarum. 
Dicit ergo: |Canto~, supple dico, |che tanto vince nostre muse~,
idest, scientias poeticas, quae sunt delectabilissimae, |nostre
sirene~, quarum cantus sunt delectabilissimi, ut habitum est in
Purgatorio, |in quelle dolci tube~, idest, vocibus illorum
doctorum, qui tam alte pulsaverunt quod fecerunt se audiri ubique
locorum.  Et hic nota quod per hoc autor vult dare intelligi quod
illi sancti doctores speculatim cantaverunt dulcius et
delectabilius in eorum sacris libris, quam poetae qui tam
dulciter et delectabiliter cantaverunt, quod moverunt saxa,
feras, arbores, sicut fictum est de Orpheo.  Similiter vicerunt
sirenes, quae figurant illecebras et voluptates mundi, sicut
expositum est in Purgatorio praedicto.  Et subdit per
comparationem excellentiam et excessum cantus illorum doctorum,
dicens, quod quanto primus radius solis, supple, vincit, |quel
che rifuse~, idest, secundum radium quem reiecit retro et
refudit.  Vult ergo breviter dicere, quod cantus illorum doctorum
tantorum superat cantum musarum et sirenarum, quantum radius
recte missus superat radium refractum.  Et hic nota quod
comparatio est pulcerrima et propriissima ad propositum, quia
cantus illorum doctorum est immediate a Deo, quia per infusionem
habetur a Deo sacra theologia, sicut primus radius est a sole;
sed cantus aliarum scientiarum est sicut refusus, quia a coelo, a
natura, ab arte habemus alias scientias per acquisitionem et
inquisitionem.  

	|10-15.  Come si volgon.~  Hic autor, descripto cantu
dulcissimo illarum animarum, nunc describit motum circularem
illarum duarum coronarum simul sociatarum per comparationem
pulcram et propriam: et dicit quod illae duae coronae volvebantur
quales duo arcus sunt in iride diversorum colorum aequidistantes,
quorum unus continet alterum intra se; istam autem comparationem
autor declarat per secundam comparationem, et secundam
comparationem declarat per tertiam; unde considera bene quot
sententias autor hic inculcat in unam, et quanta arte utitur. 
Ordina ergo et construe sic literam, et descende infra: |Le due
ghirlande~, idest, praedictae duae coronae contextae ex
pulcerrimis floribus; unde dicit: |di quelle sempiterne rose~,
idest, illorum doctorum qui sunt pulcerrimi aliorum beatorum,
sicut rosae sunt pulcerrimae florum, et magis odoriferi, idest,
famosi, |volgeansi circa noi~, idest, volverunt se circa
Beatricem et me, |e s@i l'estrema all'intima rispose~, idest,
minor latiori, quae ultimo venit aequaliter et
proportionabiliter, |cos@i~ (redi supra), |come due archi
paralleli~ idest, qui aequaliter distant ab invicem secundum
quamlibet sui partem, |si volgon per tenere nube~, idest,
subtilem; nam iris causatur ex reverberatione solis in nubem
oppositam: est enim iras speculum rorans etc., |et con colori~,
scilicet diversis; sunt enim in iride quatuor colores
principales.  Dicunt tamen aliqui quod colores sunt circuli in
spera materiali; sed hoc nihil ad propositum.  Et dicit: |quando
Giunone a sua ancella iube~, idest praecipit.  Ad quod notandum,
quod sicat fingunt Homerus, Virgilius, caeterique poetae, Iris
est nuntia Junonis, quod ideo fingunt quia Juno est elementum
aeris, cuius Iris dicitur esse nuntia, quia in dicat de qualitate
aeris etc.  Et dicit: |nascendo di quel d'entro quel di fuori.~ 
Et hic nota quod aliqui exponunt istam literam ignoranter,
dicentes, quod in iride unus arcus nascitur ex alio, et unus
color causatur ab alio : haec autem est perversa expositio; primo
quia non est verum quod unus circulus et color nascatur ex alio,
secundum positionem ipsorum; et posito quod esset verum, tunc
comparatio non esset propria ad propositum.  Manifestum est enim
quod istae duae coronae continentes una alteram non nascebantur
una ab altera; ideo litera exponatur sic: |nascendo quel di
fuori~, idest, ille color arcus, |di quel d'entro~, scilicet, ex
nubilo, idest ex vaporibus ex quibus est generatum illud nubilum. 
Et declarat istum actum per comparationem, et dicit quod ita
causatur color exterior ex nubilo interiori, sicut vox echo
nascitur ex voce praecedente reverberante in concavitatibus.  Est
enim echo vox quae resonat in concavitate locorum, sicut
experimur in ecclesia, vel vegete, vel alio quocumque loco
clauso; et tangit fabulam, quae talis est.  Echo, sicut fingit
Ovidius libro Metamorphoseos, fuit formosissima virgo, quae capta
est amore Narcissi formosissimi juvenis, qui mortuus est ad
fontem captus amore sui, sicut dictum est in cantica Inferni, et
Paradisi tertio capitulo; Narcissus autem spernebat Echo etc. 
Allegorice de juvene vano non remanet aliud nisi una vox.  Nunc
ad literam; dicit autor: |a guisa del parlar~, idest more vocis
respondentis et reverberantis ad vocem praecedentem, |di quella
vaga~, scilicet Echo, quae fuit amatrix Narcissi, cuius dolore
mortua est; unde dicit: |ch'amor consunse~, idest, quam amor
maceravit et exterminavit, a simili, |come sol vapori~, supple
consumit; et est comparatio propria: sicut enim clarissimus sol
suo calore paullatim consumit et exterminat vapores, ita
Narcissus pulcerrimus juvenis ardenti amore suo extinxit illam
Echo, quae tota resoluta est calore amoris.  

	|16-21.  E fanno.~  Hic autor post generalem
comparationem factam de arcubus nubium, nunc addit proprietatem
unam vel causam, quare apparet iris; et dicit, quod in signum
quod mundus amplius non peribit diluvio, sicut fecit tempore Noe
quando delevit omnem carnem; tunc enim dixit Deus Moysi: |ponam
arcum meum in nubibus~ etc.  Nunc ad literam dicit autor: |E~,
idest, et illi arcus paralleli, |fanno qui~, scilicet in mundo
isto, |la gente esser presaga~, idest, praesciam et divinam, |del
mondo che giammai pi@u non s'allaga~, idest, qui amplius non
inundabitur diluvio.  Sed hic oritur pulcra dubitatio: jam dictum
est hic et alibi supra, quod iris est reverberatio etc.; alii
tamen exponunt, quod vox dilatata visa est lacus dilatato lumine;
sed nihil est dicere.

	|22-30.  Poich@e 'l tripudio.~  Ista est secunda pars
generalis; in qua autor introducit unam animarum secundae coronae
ad loquendum, quae narrat et commendat vitam beati Dominici: et
primo describit vocem illius spiritus post quietationem
circulationis utriusque coronae, ut daretur spatium dicendi illi
spiritui.  Ordina sec literam: |Voce si mosse del cuor dell'una
delle luci nuove~, idest, de mente unius clari doctoris illius
secundae coronae, quae vox ita direxit oculos autoris ad
respiciendam animam illam a qua veniebat, sicut acus calamitae
dirigit oculos navigantis ad videndam tramontanam; unde dicit:
|che mi fece parer l'ago alla stella~, idest, acum ad
tramontanam, |in volgermi al suo dove~, idest, ad suum ubi, quasi
dicat, ita oculum meum direxit ad locum ubi erat anima quae
loquebatur, sicut acus dirigit oculum ad stellam tramontanam.  Et
hoc dico fuit postquam illae animae simul et semel concorditer
quietatae sunt; unde dicit: |poich@e 'l tripudio~, idest
circulatio, |e l'altra festa grande~, idest, magna congratulatio
quam fecerant simul cantando et simul radiando; unde, |s@i del
cantar e s@i del fiammeggiarsi~, hinc inde, |luce con luce
gaudiose e blande quiet#arsi insieme~, quia cessaverunt a motu et
cantu, |a punto ed a voler~, idest, ad unum punctum et ad unum
velle.  Et hoc declarat per exemplum naturale oculorum, qui simul
clauduntur et simul aperiuntur; unde dicit: |pur come gli occhi
convien chiudere e levarsi insieme~, secundum motum naturalem,
nisi quis aliud de industria velit, |al piacer che li muove~,
scilicet, illos oculos, ut de se patet.  Et est comparatio
propria: sicut enim oculi in homine communiter simul moventur,
ita intellectus doctorum simul conveniunt et concordant ut
plurimum, nisi per accidens aliud fiat.  

	|31-36.  E cominci@o.~  Hic autor adducit orationem illius
spiritus.  Ad quod est praesciendum, quod iste erat spiritus
Bonaventurae de Balneo Regio, de ordine minorum, qui fuit
magister in sacra theologia, qui primo aperit intentionem suam,
ostendens quid moveat eum ad loquendum.  Dicit ergo: |L'amor~,
scilicet, caritatis, |che mi fa bella~, quia facit me beatam in
conspectu Dei, |mi tragge a ragionar dell'altro duca~, idest,
allicit me ad describendam et laudandam vitam beati Dominici,
|per cui del mio s@i ben ci si favella~, idest, gratia cuius
Dominici Thomas de Aquino tam bene loquutus fuit de Francisco
duce meo in praecedenti proximo capitulo paullo ante.  Et
assignat causam dicti sui, dicens: |degno @e che l'altro~,
scilicet, Dominicus, |s'induca dov'@e l'uno~ scilicet Franciscus,
|s@i che cos@i la gloria loro luca insieme~, idest, luceat simul,
s@i com'elli militaro ad una~, idest, simul tempore pugnaverunt in
servitium Dei.  Et hic nota quod autor prudenter et caute inducit
unum fratrem minorem, qui laudat vitam beati Dominici, et
vituperat vitam suorum fratrum minorum, ut sic eius narratio plus
habeat fidei et veritatis. 

	|37-45.  L'esercito.~  Hic Bonaventura descripturus vitam
beati Dominici incipit parum a longe, ostendens quomodo Deus pie
providit ecclesiae suae de duobus principibus, scilicet Francisco
et Dominico.  Dicit ergo: |L'esercito di Cristo~, idest, ecclesia
Dei militans, quam merito exercitum vocat, quia continuo bellum
habet contra vitii et contra haereses.  Ergo iste exercitus
exigebat duos duces, unum contra vitia, et hic fuit Franciscus,
scilicet Franciscum; alterum contra haereses, scilicet Dominicum,
ut statim dicetur paullo infra; et dicit: |che s@i cost@o caro~,
scilicet, pretio sanguinis Christi, |a riarmar~, quia scilicet
exarmatus fuerat a diabolo virtute sua, unde erat inermis et
impar hosti; |si movea tardo, sospettoso e raro~, quia pauci
erant et suspecti et debiles, qui militarent in exercitu isto;
quia ut dictum est in praecedenti capitulo, satis defecerant
valentes sacerdotes et religiosi tempore quo fundati sunt isti
duo nobilissimi ordines; et dicit: |dietro all'insegna~, idest,
post dona Spiritus sancti, quae sunt insignia recte ducentia
istum exercitum, sicut figuraliter ostensum est supra Purgatorii
capitulo.  Et hoc dico erat, |quando l'imperador che sempre
regna~, in glorioso regno, scilicet Deus, |provvide alla milizia
ch'era in forse~, idest, ecclesiae militanti quia erat in dubio,
|per sola grazia~, non quia mereretur, |non per esser degna~; et
subdit quomodo providit, dicens: |e soccorse a sua sposa~,
scilicet ecclesiae Christi, |con duo campioni~, scilicet,
Francisco et Dominico, |al cui fare, al cui dire~, idest, ad
quorum pugilum facta et dicta, |lo popol disviato~, idest populus
christianus qui deviaverat a virtute et fide, |si raccorse~,
idest, emendavit se et redivit ad rectam viam virtutis et fidei,
quia multi conversi sunt mirantes istos ordines, et alios
converterunt.  Et dicit: |com'@e detto~, scilicet in capitulo
proxime praecedenti, ubi posita est eadem sententia.  

	|46-54.  In quella.~  Hic Bonaventura accedit ad
describendam vitam Dominici: et primo describit locum suae
originis a regno, a rege, a mari, a plaga, a vento.  Ad cuius
evidentiam est praesciendum, quod iste Dominicus fuit oriundus de
Hispania, de regno Castellae, de civitate quae dicitur Ausima, de
villa illius, quae dicitur Calaroga etc.  Dicit ergo: |La
fortunata Callaroga~, villa Ausimana vere fortunata, quia peperit
talem alumnum, tam fortem pugilem: Calaroga enim interpretatur
bona deprecatio.  Nam ^kalos~ graece, latine bonum; ^rogo~,
idest, precor.  Et hic nota, quod Calaroga est civitas in
Hispania etc.  |Siede~, idest, situata est, |in quella parte~,
idest, plaga occidentali, ubi est Hispania, |ove zefiro dolce~,
qui est ventus inter Ponentem et Garbinum levis et suavis, |surge
ad aprire le novelle fronde~, quia facit arbores germinare
tempore veris in orbe nostro; unde dicit: |di che Europa si vede
rivestire~, idest ex quibus novellis frondibus terra revestitur,
quae fuerat spoliata tempore hyemis in Europa, quae est
pulcerrima pars orbis.  Et subdit: |non molto lungi al percuoter
dell'onde~, idest, aquarum maris Oceani quod cingit terram et
terminat ipsam Hispaniam, ubi sol facit occasum suum; unde dicit:
|dietro alle quali~, idest post quas undas marinas, |lo sol
talvolta si nasconde ad ogni uom~, et notanter dicit, |a ogni
uom~, quia sol antequam omnino faciat occasum suum latet
paullatim nunc istis nunc illis, quia nox fit in India antequam
sit vespera in Hierusalem, et ita de aliis.  Sed quando ivit sub
terram totaliter, tunc celatur omnibus habitantibus in superiori
hemisperio nostro; et dicit: |per la lunga foga~, idest, propter
longum cursum quem facit sol antequam redeat ad hemisperium
nostrum.  Et subdit quod dicta terra descripta sedet sub
protectione regis Castellae, quem describit ab armatura sua. 
Unde dicit |sotto la protezion~, idest, defensione et
gubernatione, |del grande scudo~, idest, magni regis Castellae,
|in che il lione soggiace e soggioga~, idest, in quo scuto leo
est superior et inferior.  Est enim scutum divisum in quatuor
quarteria: in uno superiori est unus leo, et unum castellum in
alio; in tertio inferiori sub leone est unum castellum, in alio
inferiori unus leo sub castello etc. 

	|55-57.  Dentro.~  Hic Bonaventura descripto loco
originis Dominici, nunc describit ipsum a virtute sua, dicens:
|L'amoroso drudo~, idest Dominicus, totus accensus amore
caritatis, |vi nacque dentro~, idest, in illa Calaroga, ille,
dico, |il santo atleta~, idest pugil, |della fede cristiana~;
fuit enim fortis pugnator fidei, tamquam hispanus, qui sunt
naturaliter bellicosi et duri ad labores et incommoda.  Unde
dicit: |benigno a' suoi~, scilicet veris christianis, |et a'
nimici crudo~, scilicet, haereticis. 

	|58-60.  E come.~  Hic Bonaventura describit prima
incunabula virtutis Dominici, quae per praesagium somnii
praeostensa fuit antequam nata.  Unde dicit: |E la sua mente fu
s@i repleta di viva virtute come fu creata~, idest, statim cum
anima creata a Deo fuit infusa corpori, |che fece lei profeta
nella madre~, idest, ipsam matrem; quoniam mater Dominici
praegnans ex eo somniavit se parere canem portantem facem in ore,
qua inflammabat totum mundum.  Canis siquidem fuit latrando
contra haereticos, et facem portavit, idest lumen scientiae, qua
accendit et illuminavit omnes.  Vel per faculam ardentem
intellige ardentem caritatem, quam habuit ut omnia venderet et
daret pauperibus, volens se ipsum vendere dum petenti non haberet
quid daret.  

	|61-66.  Poich@e.~  Hic Bonaventura, descripta virtute
Dominici per unum praesagium ante nativitatem, nunc describit
ipsam post nativitatem per aliud praesagium.  Nam domina quae
tenuit ipsum in baptismo somniavit, quod Dominicus ipse habebat
stellam in fronte praefulgidam, quae illuminabat totum mundum. 
Dicit ergo: |La donna che diede l'assenso per lui~, idest,
matrona quae ipsum de sacro fonte levavit, quae consensit pro eo
quando sacerdos interrogabat: ^vis baptizari?~ et ea respondebat
pro eo: ^Volo~: |vide il mirabil frutto~, doctrinae et
praedicationis, |ch'uscir dovea di lui e delle rede~, idest, de
fratribus praedicatoribus, inter quos fuerunt multae stellae
fulgidae lucentes in mundo, et quasi stellae receperunt lumen a
sole suo, scilicet a Dominico, |nel sonno~, idest in somno: et
hoc vidit post baptismum; unde dicit: |poich@e le sponsalizie~,
idest, promissio quae fit in baptismo, quam facit ille qui levat
in persona baptizati, et sacerdos tenet locum fidei, |fur
compiute al sacro fonte~, scilicet baptismi, in quo datur gratia
Spiritus sancti et copia virtutum, |intra lui e la fede, u'~,
idest in quo baptismo ipse et fides, |si dotar di mutua salute~;
hinc inde, quia fides fecit Dominicum salvum, et ipse fidem
salvavit, defendendo eam contra haereticos, et confirmando.  Et
hic nota, quod in baptismo contrahitur magnum vinculum inter
levantem et levatum, quia iste efficitur pater et ille filius; et
tenetur docere ipsum fidem et mores ecclesiae, nec potest
contrahere affinitatem secum: unde levans non potest accipere in
uxorem eam, quam de sacro fonte levavit, nec tradere eam filio
suo.  

	|67-69.  E perch@e.~  Hic Bonaventura describit Dominicum
a nomine proprio et nominis interpretatione, dicens: |E spirito~,
scilicet, illius matronae praedictae, |si mosse quinci~, idest,
ex isto somno, |a nomarlo~, idest, ad nominandum ipsum, |del
possessivo~, scilicet, illius Dominici, |di cui era tutto~; nam
dominicus, dominica, dominicum, est nomen possessivum istius
nominis |Dominus.~  Dictus est ergo Dominicus quasi servus Domini
et deputatus ad custodiam Dominici gregis.  Ideo dicit: |perch@e
fosse in construtto~, idest, in loquela vel nomine talis, supple,
|qual era~, scilicet in re et facto.  

	|70-72.~  Et subdit exponens dictum suum: |Domenico fu
detto~, dicit Bonaventura, |et io ne parlo s@i come
dell'agricola~, idest, bono colono, |che Cristo elesse all'orto
suo~, scilicet, ecclesiae christianae, quae velut hortus virens
producit diversas herbas, plantas et arbores diversorum seminum,
fiorum et fructuum, |per aiutarlo~, quia indigebat adiutorio, ut
dictum est in principio capituli. 

	|73-78.  Ben parve.~  Hic Bonaventura incipit describere
vitam Dominici.  Et primo ostendit per effectum, quod fuerit
talis, qualis descriptus est, dicens: et ipse Dominicus, |ben
parve messo e famigliar di Cristo~, quia bonus servus facit
voluntatem domini sui; unde dicit: |ch@e 'l primo amor che in lui
fu manifesto~, quasi dicat: primus amor, quem ostendit in
infantia ad aliquam rem, |fu al primo consiglio che di@e Cristo~,
quia statim sequutus est primum consilium Christi.  Ad quod
notandum quod quatuor sunt consilia Domini: primum humilitas et
mansuetudo; secundum castitas; tertium paupertas; quartum caritas
erga inimicos et persecutores nostros.  Modo hic loquitur de
primo, quod indicat litera sequens; unde subdit: ipse Dominicus,
|fu trovato in terra dalla sua nutrice tacito~, scilicet, sine
planctu, quia scilicet, non ceciderat casualiter, sicut saepe
solet accidere infantibus, |e desto~, idest, vigil, non dormiens,
sicut aliquando pueri inveniuntur: et dicit: |come dicesse: io
son venuto a questo~, scilicet, ad istum statum humilitatis,
velut si diceret sibi ipsi Dominicus: Terra es, et in terram
reverteris.  

	|79-81.  O padre.~  Hic autor considerans mirabilia
initia operum Dominici exclamat cum admiratione ad parentes,
quibus datus est Dominicus talem filium generare, dicens: |O
padre suo veramente felice~! quia vocatus est Felix, et fuit vere
felix non solum nomine sed re, non fortuita felicitate terrena,
sed vera et aeterna; |O madre sua veramente Giovanna~! non
nomine, sed re.  Johanna enim interpretatur gratia plena; ideo
dicit: |se interpretata val come si dice.~  

	|82-87.  Non per lo mondo.~  Hic Bonaventura describit
studium Dominici, quod fecit ad finem verae felicitatis aeternae,
et non ad finem divitiarum, honoris, potentiae, gloriae et
voluptatis, quae communiter homines sequuntur, sicut pulcre
declaratum est in principio capituli proxime praecedentis.  In
talibus enim non reperitur vera felicitas, sicut probat egregie
Aristoteles libro Ethicorum, et Boetius libro de Consolatione. 
Dicit ergo: et ille Dominicus, |Si feo~, idest, factus est, |gran
dottore~, scilicet, in scientia et sacra theologia, |in picciol
tempo~; per hoc notatur quod habuit scientiam infusam a Deo; nam
magnus doctor non potest quis esse, nisi in magno tempore, ut
dictum est primo capitulo huius Paradisi.  Et vere fuit magnus
magister |tal che si mise a circuir la vigna~, idest, fidem
catholicam quae infra dicitur hortus, |che tosto imbianca~,
idest, arescit, quod ex viridi efficitur alba, |se 'l vignaio @e
reo~, idest, si homo est pravus.  Et hoc fecit non ad finem
divitiarum vel honoris; unde dicit: |non per lo mondo~, idest,
non pro felicitate mundana, |per cui mo s'affanna~, idest, pro
quo modo laboratur, |diretro ad Ostiense~, per hoc notat
decretalia; fuit enim Ostiensis quidam cardinalis qui etc.  Et
vere nunc maxima pars studentium intendit ad decretales, sicut
videmus de facto; nec mirum, cum multos videamus ignorantes
grammaticam, ut de caeteris artibus nihil dicam, qui consequuntur
maxima beneficia et dignitates, quia sciunt allegare duas
decretales, |et a Taddeo.~  Per hoc notat medicinalia: fuit enim
Thaddaeus famosus medicus, conterraneus autoris, qui legit et
scripsit Bononiae, et vocatus est plusquam commentator; et factus
est ditissimus, immo ditavit hortulanum suum.  Vixit autem
annis... et mortuus est morte repentina, et sepultus est Bononiae
ante Portam Minorum in pulcra et marmorea sepultura.  Sed potius
per contrarium; unde dicit: |ma per amor della verace manna~,
idest, verae beatitudinis, qua pascuntur animae beatorum. 

	|88-96.  Ed alla sedia.~  Hic Bonaventura probat per
effectum, quod Dominicus non studuerit ad finem lucri vel
honoris, quia non petivit a summo pontifice, postquam factus est
magnus doctor, ea quae communiter petunt hodie alii sacerdotes et
religiosi, qui petunt praelaturas, potestatem, auctoritatem. 
Nunc expone literam, et construe sic: cape primo illud |E~, quod
est in principio istius primi rhythmi, deinde illud |non~, quod
est in principio secundi rhythmi, deinde illud |addimand@o~, quod
est in principio tertii rhythmi, et dicas: |E non addimand@o
dispensare o due o tre per sei~, idest, non petivit a papa posse
dispensare quinque pro sex, sicut tota die faciunt permutationes:
vel non petivit ipse dispensari in aliquo, sicut multi impetrant
hodie quod sint absoluti ab ordine; |non la fortuna di primo
vacante~, idest et non petivit beneficium, quum primo vacaret per
mortem habentis, quod est praestare materiam et causam hominibus
optandi, et saepe quaerendi mortem alterius; ^non decimas, quae
sunt pauperum Dei~, idest, et non petivit posse retinere sibi
decimas in suum usum vel alterius sub aliquo colore, quae
deberent potius converti in usum pauperum: decimas enim debet
unusquisque sacerdoti suo ex praecepto legis antiquae; unde
dictum est: ^decimas et primitias Deo tuo non tardabis offerre~;
attamen in partibus, ubi non est talis consuetudo, non tenemur:
haec et alia similia non petivit Dominicus, |alla sedia~,
scilicet apostolica, |che fu gi@a pi@u benigna ai poveri giusti~,
scilicet, quam modo sit, quia nunc est benigna divitibus
iniustis.  Et in hoc commendat pastores primitivae ecclesiae, et
culpat modernos; unde corrigit dictum suum, dicens: |non per
lei~, idest, non culpa ipsius sedis, quae de se sancta est, sed
culpa pastoris.  Unde dicit: |ma per colui~, scilicet, culpa
Papae, |che siede~, loquitur de Bonifacio, qui tunc sedebat in
sede Petri iniuste; unde dicit, |che traligna~, idest, degenerat:
sed potius petivit officium inquisitionis contra haereticam
pravitatem; unde dicit: |ma~, supple petivit, |licenzia di
combatter per lo seme~, idest, propter fidem, |del qual ti
fascian ventiquattro piante.~  Et hic nota quod aliqui exponunt,
immo quasi omnes, idest XXIV libri Bibliae, qui sunt tamquam
plantae virentes, |fascian~, idest, informant, et muniunt nos; de
quibus figuraliter dictum est Purgatorii capitulo {29.83}, ubi
dixit: ^ventiquattro signori.~  Sed licet ista expositio videatur
consona, non tamen est de mente autoris, si quis bene considerat
praesentem fictionem.  Ideo exponatur melius et sic: |del qual ti
fascian ventiquattro piante~, idest, cuius seminis fidei, viginti
quatuor floridi doctores cingunt te; quia, ut jam patet ex dictis
in principio huius capituli, duae coronae doctorum
circumcingebant autorem, quarum unaquaeque constabat ex duodecim
animabus, sicut autor sigillatim descripsit primam superiori
capitulo, secundam vero describit in praesenti capitulo, ut
patebit paullo infra.  Et dicit: |contra 'l mondo errante~,
idest, contra mundanos errantes in fide.  

	|97-102.  Poi con dottrina.~  Hic Bonaventura describit
operationem virtuosam et operam efficacem beati Dominici post
impetrationem officii contra haereticos, dicens: et Dominicus,
|Poi si mosse con dottrina~, ne peccaret ex ignorantia, |e con
volere insieme~, idest, propria et spontanea voluntate, non
tamquam ab alio missus vel invitus, |con l'ufficio apostolico~,
ne videretur temerarius si auctoritate sua hoc faceret, a simili,
|quasi torrente ch'alta vena preme~, quasi dicat, vivaciter et
impetuose ad modum torrentis, quem vena abundans emittit: unde
subdit: |e l'impeto suo percosse negli sterpi eretici~, idest, in
stipites venenosos haereticorum, quos extirpavit.  Et dicit: |pi@u
vivamente quivi~, supple, percussit, |dove le resistenze eran pi@u
grosse~, idest, ubi erant maiores haeretici, vel ratione
scientiae vel potentiae: non enim fecit sicut quidam moderni
inquisitores, qui non sunt audaces nec solertes, nisi contra
quosdam divites denariis, pauperes amicis, qui non possunt facere
magnam resistentiam, et extorquent ab eis pecunias, quibus postea
emunt episcopatum.  

	|103-105.  Di lui.~  Hic ultimo Bonaventura describit
professionem Dominici, commendans eius ordinem et fratres: unde
dicit: |Di lui si fecer poi diversi rivi~, idest, post eum
sequuti sunt diversi fratres tamquam rivi clari a clarissimo
fonte Dominici; unde dicit: |onde~, idest, ex quibus rivis,
|l'orto cattolico~, idest, ecclesia, quam jam supra vocavit
hortum, |si riga~, idest, irrigatur et foecundatur, |s@i che i
suoi arbuscelli~, idest, fideles christiani, |stan pi@u vivi~,
scilicet, in fide, quia justus ex fide vivit.

	|106-111.  Se tal fu l'una.~  Ista est tertia pars
generalis, in qua Bonaventura de Balneo Regio, descripta et
commendata vita beati Dominici, nunc intendit vituperare vitam
fratrum sui ordinis; et ex dictis arguit excellentiam sancti
Francisci, ut sic habilius descendat ad fratres eius.  Dicit ergo
concludens: |La eccellenza dell'altra rota~, scilicet, Francisci,
|di cui Tomma~, scilicet de Aquino, |fu s@i cortese~, quia
superius tam alte commendavit vitam Francisci, |dinanzi al mio
venir~, scilicet in prima corona, antequam veniret secunda, in
qua ego sum, |ben ti dovrebbe assai esser palese~, idest, satis
deberet esse tibi nota et manifesta, |se l'una rota~, scilicet,
Dominicus, |della biga~, idest ecclesiae, quae est currus habens
duas rotas, sicut pulcre autor finxit supra Purgatorii capitulo,
|in che la santa Chiesa si difese~, et praecipue a domesticis
inimicis; unde dicit: |e vinse in campo la sua civil briga~, quam
scilicet habebat cum haereticis.  Et nota quantum metaphora sit
pulcra: appellat enim civile bellum discordiam haereticorum qui
sunt de eadem congregatione cum christianis, et deberent
defendere bonum commune fidei, quod dividunt et lacerant.  

	|112-114.  Ma l'orbita.~  Hic Bonaventura reprehendit
fratres ordinis dicti Francisci; et dicit, quod dereliquerunt
vestigia Francisci et aliorum priorum fratrum sanctorum.  Dicit
ergo: |Ma l'orbita~, idest, vestigium rotae Francisci, |che la
parte somma di sua circonferenza fe'~, idest, quam orbitam pars
extrema circumferentiae fecit.  Est enim orbita illud vestigium
quod facit rota in terra, |@e derelitta~, quia fratres minores non
incedunt amplius per viam illam antiquam: et est tantum derelicta
illa orbita, |s@i ch'@e la muffa dov'era la gromma.~  Et hic nota
pulcerrimam et propriissimam similitudinem: gromma enim est
solida, sapida, odorifera et bona, ita quod conservat vinum;
muffa vero est lubrica, insipida, foetida, mala, et inficit omne
vinum quantumcumque de se bonum.  Ita a simili: in primis
fratribus erat virtus quae est vere solida, delectabilis et bona,
quae conservat animum et salvat; in modernis vero est vitiositas,
quae est lubrica, amara, infamis et mala, quae infirmat et
depravat omnem animum quantumcumque de se sanum et bonum: est
autem gromma crusta quae fit in vasis ex vino, quae alio nomine
dicitur tartarum.  

	|115-117.~  Et subdit exponens et declarans dictum suum:
|la sua famiglia~, scilicet fratrum minorum, quorum est multitudo
maxime numerosa, |che si mosse dritta co' piedi alle sue orme~,
quia a principio illi recte imitati sunt vestigia Francisci, |@e
tanto volta~, idest mutata, quia sicut creverunt in numero, ita
et in novitate, |che quel dinanzi gitta a quel diretro~, idest,
fratres antiqui primi contradicunt modernis sequentibus; quia
illi fuerunt pauperes, isti divites; illi humiles, isti superbi;
illi macri, isti pingues, et ita de aliis.  

	|118-120.  E tosto.~  Hic Bonaventura considerans vitam
suorum fratrum modernorum praenuntiat tempestivam deteriorationem
ipsorum sub una metaphora pulcra et propria, dicens: |E tosto
s'avvedr@a della ricolta~ idest, de fructu futuro, |della mala
coltura~, idest, malorum operum, |quando il loglio~, idest,
pravus frater, |si lagner@a che l'arca gli sia tolta~, scilicet
pro peiori se, vel quia vacuabitur ipsis.  Est enim lolium semen
malignum, quod suffocat frumentum et bonam herbam: modo dicit
iste, quod horreum vel arca, idest ecclesia vel regula, quae
continet et conservat fructus fratrum minorum, vacuabitur lolio,
idest, malis, et praeparabitur peioribus, et sic ultimo pessimis. 
Et hic nota, quod autor noster circumspectissimus ex his quae
videbat coniecturabat finem istorum.  Nam de rei veritate isti
duo egregii ordines praedicatorum et minorum, quondam duo
clarissima lumina mundi, jam satis patiuntur eclipsim, et in
declinatione sunt, et habent inter se patenter bella civilia et
domesticas discordias; et per consequens non videntur diu
duraturi: ideo bene monachus sancti Benedicti dum increparetur a
fratre minore de eius lascivia, respondit: quando Franciscus
habuerit tot annos quot habet Benedictus, loqueris mihi etc.  

	|121-123.  Ben dico.~  Hic Bonaventura excipit aliquos
paucos a dicta depravatione qui bene servant regulam, quorum
meritis ipse ordo consistit.  Dicit ergo: |Ben dico, chi cercasse
nostro volume~, idest, si quis bene inquireret in ordine minorum,
qui est maximum volumen fratrum, ex multis foliis, |a foglio a
foglio~, idest, de fratre ad fratrem sigillatim, |ancor troveria
carta~, idest, aliquem fratrem, |u' leggerebbe~, idest, legere
posset: |Io mi son quel ch'io soglio~, idest, sum vere frater
minor antiquus non mutatus, humilis, pauper, discalcius.  

	|124-126.  Ma non.~  Hic Bonaventura damnat in speciali
duos fratres minores; et primo fratrem Johannem de Casali: iste
siquidem nimius stringebat scripturam sacram in exponendo;
scripsit enim super librum Apocalypsis, ubi fecit fructissimas
expositiones, et multa et magna mala dixit de ecclesia, sive de
pastoribus ecclesiae; propter quod liber eius damnatus est et
prohibitus saepe in omni capitulo.  Alius fuit frater Matthaeus
de Aquasparta, qui nimis e contra dilatabat scripturam, nimis
elongans se a literali sensu.  Dicit ergo: |Ma non fia~, scilicet
talis charta, idest frater, |da Casal~; est enim Casale terra
satis magna et pulcra, sita supra Padum in Pedemontium; et
vocatur Casale sancti Evasii, |n@e L'Acquasparta~; Aquasparta est
una villa in agro Tuderti, unde fuit oriundus praedictus frater
Matthaeus, qui fuit cardinalis romanae ecclesiae et missus
Florentiam a papa Bonifacio ad tollendas seditiones Blancorum et
Nigrorum in MCCCI, qui nihil profecit ibi; immo dimisit terram
ipsam in peiori statu: ideo forte autor recordatus est eius hic;
unde dicit: |l@a onde~, idest, a quibus terris Casali et
Aquasparta, |tali~, scilicet fratres minores, |vegnon alla
scrittura~, idest, ad exponendam scripturam sacram.  Aliqui tamen
exponunt de scriptura regulae minorum; sed prior expositio melior
est; |ch'uno la fugge~, idest, ille de Aquasparta, |e l'altro la
coarta~, scilicet, ille de Casali.

	|127-129.  Io son la vita.~  Ista est quarta et ultima
pars generalis, in qua dictus Bonaventura describit se et socios
illius secundae coronae.  Et primo describit se a nomine, a loco,
et dignitate, dicens: |Io son la vita~, idest, anima, |di
Bonaventura~, et est nomen consequens rei; nam fuit bene
fortunatus et vere felix, |da Bagnoregio~, Balneum Regium est una
parvula civitatuncula apud urbem veterem, unde fuit dictus
Bonaventura; et dicit: |che sempre posposi la sinistra cura~,
idest, curam temporalium, quae ducit ad mortem.  Unde per
infernum semper itur ad sinistram, sicut patuit in libro primo
per totum; dextera vero ducit ad vitam; unde per purgatorium
semper itur ad coelum ad dexteram.  Aliqui tamen per curam
dexteram et sinistram intelligunt vitam contemplativam et
activam: et dicit: |nei grandi offici~, quia fuit primo generalis
ordinis minorum, deinde fuit factus cardinalis invitus; et tamen
numquam dimisit studium speculationis sanctarum scripturarum immo
multa et pulcra scripsit in sacra theologia quia magnus doctor
fuit.  

	|130-132.  Illuminato.~  Hic Bonaventura nominat alios
duos socios, dicens: |Illuminato et Agostin son quici~; isti
faerunt de primis imitatoribus Francisci; unde dicit: |che fur
de' primi scalzi poverelli, che nel capestro a Dio si fero
amici~, idest, in habitu Francisci, cuius fratres portant cordam
cinctam.  Sed hic oritur dubitatio: cum istae coronae constent ex
claris doctoribus, viris magnae scientiae et sapientiae; quomodo
isti duo fratres, qui fuerunt homines ignorantes reponuntur inter
istos litteratissimos?  Ad solutionem istius dubitationis est
notandum, quod autor facit pulcerrimam fictionem.  Nam ponit et
repraesentat animas istorum doctorum scientificorum in figura
stellarum lucentissimarum, quia qui erudiunt alios ad justitiam
velut stellae fulgebant in regno Dei, ut ait Propheta.  Modo ad
propositum: praedicti fratres licet forte non erudierint vel
doctrina vel scriptura, tamen opere et exemplo bene
aedificaverunt alios; ideo de industria facit mentionem de ipsis.

	|133.  Ugo.~  Hic Bonaventura describit alium doctorem,
dicens: |Ugo da Sanvittore @e qui con elli.~  Hic fuit primo
canonicus regularis, deinde fuit canonicus in Sancto Victore
Parisius, magnus doctor in sacra theologia in millesimo centesimo
octavo; et multos et pulcros libros scripsit; fuit vir
sanctissimae vitae.  Unde quum laboraret in extremis, portato
sibi corpore Christi, dixit: anima mea vade simul cum Redemptore
tuo; et continuo eius spiritus exivit et Eucharistia exivit de
manu sacerdotis, et visibiliter volavit in coelum cum anima illa
beatissima etc.  

	|134-135.  E Pietro.~  Hic nominat alium spiritum,
dicens: |E Pietro Mangiatore~; iste Petrus Comestor fuit
lombardus, vir magnae scientiae, qui fecit librum qui dicitur
historia scholastica, in quo declaravit multa puncta et dubia
sacrae scripturae; fecitque epitaphium ponendum supra sepulcrum
suum sub hac forma: Petrus sum quem petra tegit etc.  Et subdit:
|e Pietro.~  Hic describit alium spiritum, dicens: |e Pietro
Ispano~; hic fuit frater praedicator, qui fecit tractatus in
logica, qui distincti sunt in duodecim libellis intra partem
maiorem et minorem; quod opusculum fuit utile novellis
introducendis ad logicam et artes; unde dicit: |lo qual gi@u
luce~, scilicet, in mundo, |in dodici libelli.~  

	|136-138.  Natan.~  Hic Bonaventura nominat alium
spiritum antiquum de veteri Testamento, dicens: |Natan profeta~;
propheta fuit et princeps sacerdotum in Jerusalem, qui tempore
David reprehendit ipsum de adulterio, de mandato Dei, de quo
scribitur libro Regum.  Fuit Natan praedicator et reprehensor, ut
convenit pastori; unde convicit David caute per exemplum divitis
et pauperis, ut patet ibi, |e il metropolitano Crisostomo~; iste
est Johannes, qui interpretatur os aureum; nam ^grisos~, graece,
^aurum~ latine, et ^stomox~, idest, ^os~: dictus est autem os
aureum propter mirabilem eloquentiam eius.  Fuit Chrysostomus
archiepiscopus antiocenus, cuius vita habetur in historia
tripartita.  Primo enim studuit philosophiae, deinde in
theologia, tempore Honorii et Arcadii imperatorum; et promotus
fuit a Damaso papa, passus exilium a multis haereticis, non
tacuit veritatem in suis praedicationibus et scripturis.  Fuit
enim homo multum rigidus, |et Anselmo.~  Hic fuit monachus de
Normandia, deinde archiepiscopus Conturbiae; magnus et subtilis
doctor in theologia, qui fecit sententias antiquas, |e quel
Donato.~  Hic fuit romanus grammaticus, qui fecit in grammatica
maiorem et minorem editionem; quos libros Remigius doctor
commentavit; fuit magister beati Hieronymi: et quia fuit
generaliter utilis pueris primo introducendis ad scientias, ideo
reponit ipsum inter istos.  Unde dicit: |che degn@o~, idest, qui
dignatus est, |poner mano alla prima arte~, scilicet,
grammaticae.  

	|139-141.  Rabano @e qui.~  Hic fuit doctor et poeta;
scripsit librum poetice nimis artificialiter, quare non multum
utiliter; fuit anglicus, frater venerabilis Bedae de una villa
Angliae.  |E lucemi.~  Hic ultimo describit ultimum doctorem
secundae coronae; et hic fuit Joachim abbas monasterii Florensis
in Calabria.  Scripsit multa et praecipue super prophetas,
declarando prophetias et ventura tempora.  Unde dicit: |E lucemi
da lato il Calavrese abate Giovacchino, di spirito profetico
dotato.~  Multa siquidem prophetasse vera videtur in libro, quem
dicitur fecisse de pontificibus, in quo effigiavit mirabiliter
unumquemque in diversa forma et figura, ut saepe notavi.  

	|142-145.  Ad inveggiar.~  Hic Bonaventura claudens
capitulum, ostendit qualiter fuerit motus ad commendationem
Dominici.  Unde dicit: |L'infiammata cortesia e il discreto
latino di fra Tommaso~, idest magna commendatio quam fecit Thomas
de Aquino eloquenter et discrete et curialiter de beato
Francisco, |mi mosse ad inveggiar cotanto paladino~, idest, ad
invidendum Dominico, qui fuit tam fortis pugil fidei, idest, ad
sequendum ex aemulatione virtutis in bona parte.  Et subdit
concludens: |e mosse meco questa compagnia~, idest, induxit etiam
omnes quos tu vidisti et nominari audivisti in secunda corona.
