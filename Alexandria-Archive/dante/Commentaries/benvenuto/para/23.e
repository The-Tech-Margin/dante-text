	|SUMMARIUM.~  CANTUS VIGESIMUS TERTIUS, ^in quo ponitur
triumphans vita; deinde ponitur ascensus ad nonam speram.~

	|Proemio.~  ^COME l'augello intra le amate fronde.~  Postquam in
superiori capitulo proxime praecedenti autor noster descripsit
suum ascensum ad speram octavam per signum geminorum; nunc
consequenter in isto XXIII capitulo describit curiam triumphantem
quae apparet in ipsa octava spera, et suum ascensum ad nonam
speram: et praesens capitulum potest breviter dividi in quatuor
partes generales.  In quarum prima autor describit dispositionem
Beatricis, quae ipsum apparavit ad videndum triumphantem
ecclesiam venientem.  In secunda describit ducem huius exercitus
triumphalis, ibi: ^Quale nei plenilunii.~  In tertia describit
militiam quae sequitur ad ipsum ducem, ibi: ^Perch@e la faccia.~ 
In quarta et ultima describit nonam speram, ibi: ^Lo real manto.~ 

	|1-12.  Ad primum ergo dico, quod autor describit
dispositionem Beatricis, quae aptavit vel direxit ipsum ad
sequentem materiam.  Et primo continuans dicta dicendis, ostendit
eius solicitudinem erga se per unam comparationem claram, quae
breviter stat in hoc; quod sicut avis habens in arbore nidum et
pullos, pro quibus educandis non parcit labori, surgit ante diem
ut videat dulces filios et spectat versus orientem expectans
desideranter ortum solis, ut possit providere filiis de pastura;
ita a simili stabat Beatrix conversa ad orientem expectans
apparitionem solis aeterni, ut provideret filio suo Danti de cibo
spirituali.  Nunc ordina sic literam, et expone: |La donna mia si
stava eretta et attenta~, scilicet, versus ultimum coelum; unde
dicit, |rivolta inv#er la plaga~, idest, partem orientalem, |sotto
la quale il sol mostra men fretta~, quia in ortu videtur tardius
ascendere.  Aliqui tamen exponunt versus plagam meridianam, ubi
sol interponit plus temporis ad currendum.  Et ostendit hoc a
simili, dicens: |cos@i come l'augel posato al nido de' suoi dolci
nati~, idest, filiorum, quorum amor est dulcis in omnibus, |la
notte che le cose ci nasconde~, idest, tempore noctis quando
omnia animalia quiescunt, |intra le amate fronde~, scilicet,
arboris, ubi habet nidum filiorum dilectorum, |che~, idest, quae
avis, |previene il tempo in su l'aperta frasca~, quia ante diem
surgit intempestive de nido et ascendit ramum; et hoc, |per veder
gli aspetti disiati~, illorum pullorum suorum, |e per trovar lo
cibo onde gli pasca~; et dicit: |in che~, idest, in qua
inventione cibi, |i gravi labori gli son grati~, quia magni
labores non gravant eam, immo delectant in hoc; et dicit: |et
aspetta il sole~, qui oriatur super terram, |con ardente
affetto~, idest, desiderio intenso, idest, summa affectione,
|guardando fisso pur se l'alba nasca~, idest, clarescentia diei
vel aurora.  Et hic nota quomodo comparatio facit ad propositum;
primo, quia sicut avis est solicita circa educationem filiorum,
ita Beatrix circa informationem suorum theologorum.  Et sicut
avis provida non expectat petitionem filiorum, sed providet eis
antequam petant, ita Beatrix hic fecit erga autorem praeveniens
ipsum antequam videret vel speraret illud quod apparuit postea. 
Et sicut avis ardenter expectat apparitionem solis qui illuminat
omnia, ita Beatrix expectabat apparitionem solis aeterni, qui
fecit ipsum solem et illuminat omnes spiritus beatos omnium
sperarum, qui sunt congregati in ista spera.  

	|13-15.  S@i che.~  Hic autor ponit effectum suae
inspectionis; et breviter dicit, quod respiciens Beatricem ita
abstractam factus est avidus sciendi quid sequeretur ex hoc; et
continuo concepit spem quod aliquid novum et mirabile appareret. 
Dicit ergo: |S@i che veggendola io sospesa e vaga~, idest, tam
suspensive et vage respicientem, velut mulier amorata de suo
vago, idest, sponso aeterno qui jam appropinquabat, |fecimi qual
@e quei che vorria altro disiando, e s'appaga sperando~, idest,
quietat et contentat mentem suam avidam cum spe quae tenet locum
rei.  

	|16-18.  Ma poco.~  Hic autor ostendit quod cito venit id
quod desiderabat et sperabat, dicens: |Ma poco fu tra l'uno e
l'altro quando~, idest, quod modicum spatium et intervallum fuit
inter utrumque tempus, scilicet expectandi et videndi; unde
exponens se dicit: |io dico del mio attendere~, idest, expectare,
|e del veder lo ciel venir pi@u e pi@u rischiarando~: sicut enim
sole paullatim ascendente in ortu suo coelum nostrum magis ac
magis fiebat lucidum; vult ergo dicere quod parvum momentum
intercessit inter desiderium conceptum et adventum rei
desideratae.  

	|19-21.  E Beatrice.~  Hic autor fingit quomodo Beatrix
ostenderit sibi adventum ducis et exercitus triumphalis.  Et ad
huius fictionis pulcerrimae intelligentiam est praenotandum, quod
multi mirati sunt in hoc passu, quare triumphus beatorum cum duce
eorum ostendatur in hac octava spera, non videntes causam quae
movit autorem ad hoc, quae est haec: quoniam in ista octava spera
sunt imagines omnium stellarum quae sunt principia omnium
naturarum, et quia spera octava, ut dictum est secundo capitulo
huius Paradisi et alibi, sibi distribuit virtutem suam per omnes
speras planetarum inferiores; ideo bene eleganter fingit quod
omnes animae beatorum distincte apparentes in singulis speris
planetarum, nunc appareant simul aggregatae in ista octava spera. 
Nunc ad literam dicit autor: |E Beatrice disse: ecco le schiere~,
quae diversimode pugnaverunt et sub diversa armatura in terra, ut
in coelo triumpharent de sua victoria.  Unde dicit: |del trionfo
di Cristo~, quia huius gloriosi exercitus dux et princeps est
gloriosissimus Christus.  Et dicit: |e tutto il frutto ricolto
del girar di queste spere~, idest, ex motu et influentia
planetarum.  Est ergo hic notandum quod acies virginum de spera
lunari, acies activorum de spera mercuriali, acies amorosorum de
spera Veneris, acies doctorum de spera Solis, acies bellatorum de
spera Martis, acies regum et principum de spera Jovis, acies
contemplativorum de spera Saturni, omnes istae acies septem
electae et missae ad diversas pugnas a duce suo nunc revocantur
et recolligentur ad ipsum summum ducem et imperatorem, et
recipient praemium et triumphum meritum, ut animent caeteros ad
bene pugnandum.  Et hoc factum est in illa Roma, cuius unus est
princeps qui gaudet de frequentia civium, non de pulsione
laetatur; ad quem quicumque confugit salvus est, etiam si
prodiderit patriam suam vel interfecerit patrem suum, aut
deseruerit imperatorem terrenum in bello.  

	|22-24.  Pareami.~  Hic autor describit superexaltatam
pulcritudinem Beatricis in adventu istorum, dicens: |Pareami che
'l suo viso ardesse tutto~, scilicet, inflammatissimo amore et
lucentissimo splendore; unde dicit: |e gli occhi avea s@i pieni di
letizia~, quia speculatio et contemplatio maximam recipit
delectationem quando appropinquat ad finem suum, |che passar mi
convien senza costrutto~, idest, constructione, scilicet,
declaratione et distinctione partium, qua utuntur grammatici, et
est commune dictum; solemus enim saepe dicere: nescio elicere
constructum de hac re.  Et hic nota quod autor merito hoc dicit,
quia, ut patuit supra discurrendo per singulas speras, Beatrix
continuo superexcrescebat in pulcritudine lucis et laetitiae, in
tantum quod jam desierat posse amplius videre tantam
pulcritudinem; quanto fortius hic ubi tota virtus et influentia
planetarum ostendebatur simul aggregata.

	|25-30.  Quale nei plenilunii.~  Ista est secunda pars
generalis, in qua autor describit ducem et imperatorem huius
exercitus per unam comparationem pulcerrimam et propriam.  Et
breviter dicit: sicut luna cum est plena tempore sereno
supersplendet inter caetera sidera, ita ibi vidit unum solem
splendidissimum qui lumine suo accendebat omnes illas animas
tamquam stellas lucentes.  Nunc ordina sic literam et expone:
|Vid'io un sol~, scilicet, Christum, |sopra migliaia di lucerne~,
idest, super numerosam multitudinem illarum animarum beatarum
ardentium ibi, et recipientium suum ardorem et splendorem desuper
a lumine illius solis; unde dicit, |che tutte quante l'accendeva~
a simili, |come fa il nostro le viste superne~, idest, sicut
noster sol sensibilis illuminat omnia sidera et corpora
coelestia; vel sicut sol illuminat septem speras planetarum; ita
Christus hic septem acies animarum beatarum sequutarum
influentias septem planetarum, et omnis acies erat valde
numerosa, ideo bene dicit: |migliaia~, quia infinita.  Et subdit
quod vidit illum solem divinum talem, |qual Trivia~, idest, Luna,
quae ideo vocatur Trivia a tribus virtutibus sive potestatibus
eius; unde sortitur diversa nomina, scilicet, Luna, Diana et
Proserpina; vel propter tria tempora eius, scilicet, incrementum,
statum et diminutionem, |ride~, idest splendet, |tra le ninfe
eterne~, idest, inter stellas quas autor poetice vocat nymphas,
idest, deas, propter virtutem earum quae divina vocatur.  Unde
dicit: |che dipingon lo ciel per tutti i seni~, idest, quae
stellae adornant coelum per omnes partes et capacitates suas; et
dicit: |nei plenilunii~, quia si luna debet apparere splendidior
inter sidera debet esse plena, et dicit, |sereni~, quia si non
esset aer serenus non posset luna splendere nobis, vel apparere
splendidior inter sidera.  

	|31-33.  E per.~  Hic autor describit superexcellentiam
luminis illius aeterni solis; sicut enim sol sensibilis
transparet infra omnia lumina quae recipiunt lumen ab eo, ita
quod oculus humanus sustinere non valet; ita ille sol aeternus
transparebat infra omnes illas animas beatas et apparebat ita
lucidus, quod oculus intellectualis autoris eius lumen
acutissimum sustinere non poterat.  Dicit ergo: |e la lucente
sustanzia~, scilicet, dictus sol, idest, essentia vel persona
Christi lucidissima, |transparea~, idest, translucebat, |per la
viva luce~, ipsarum animarum, vel per propriam lucem ipsius
Christi, |tanto chiara nel viso mio~, scilicet, intellectuali,
|che non la sostenea~, quia intellectus humanus non sufficit ad
comprehendendum et cognoscendum naturam Christi.  

	|34-36.  O Beatrice.~  Hic autor ostendit quomodo Beatrix
manifestaverit sibi illam infinitam lucem; et quia cito succurrit
sibi allucinato, ideo prorumpit primo in eius commendationem,
dicens: |O Beatrice dolce guida e cara! o~, idest, dico, quia
ipsa tamquam cara mater dulciter succurrit filio dubitanti, sicut
patuit in praecedenti capitulo; deinde dicit: |ella mi disse,
quel che ti sobranza~, idest, illud lumen quod visum tuum superat
et vincit, |@e virt@u~, scilicet, filii Dei, |da cui nulla~,
scilicet, alia virtus angelica vel humana, |si ripara~, idest,
defendit se, quia omnis virtus intellectiva vincitur ab illa
virtute superna.  

	|37-39.~  Et subdit in speciali exprimens ipsam virtutem,
|quivi @e la sapienza~, idest, filius Dei, |e la possanza~,
scilicet eius, |che apr@i le strade tra 'l cielo e la terra~;
clausae enim erant viae eundi a terra ad coelum propter longam
guerram natam propter atrocem iniuriam factam a servo contra
Dominum omnium potentissimum, qui de hoc fecit maximam vindictam. 
Et dicit: |onde fu gi@a s@i lunga disianza~, idest, quam apertionem
stratarum desideraverunt olim sancti patres per tot millia
annorum, sicut patet per Isaiam et David qui vocabant ipsum
expectatum.  

	|40-45.  Come.~  Hic autor describit effectum illius
visionis, et dicit, quod mens sua grandificata est, sive ampliata
super naturam, adeo quod exivit terminos suos, per comparationem
ignis fulminei, qui contra naturam suam, quae est apta ire
sursum, descendit violenter deorsum.  Nunc ad literam dicit
autor: |La mente mia fatta pi@u~ grande~, scilicet, solito, |usc@io
di s@e stessa~, quasi dicat: versa est in alteram qualitatem, ita
ut posset sustinere id quod prius sustinere non poterat, ut
statim dicetur.  Et dicit: |e rimembrar non sape che si fesse~,
idest, et meminisse non potest, quid effecta fuerit, quia non
erat amplius mens humana; et dicit: |tra quelle dape~, idest,
inter illas delicias a simili, |cos@i come fuoco~, idest, ignis
circumdatus nube, |si disserra di nube per dilatarsi s@i che non
vi cape~, quia scilicet nubes nom est capax eius, |e s'atterra in
gi@u~, idest, descendit ad terram deorsum, |fuor di sua natura~,
quia ex sui natura ignis levis est, et deberet tendere sursum. 
Et hic nota quod comparatio praesens pulcre et proprie explicat
actum autoris; sicut enim ignis tractus in aerem ex vapore
terrestri a calore solis inclusus in ventre nubis violenter
erumpit et splendet, et contra suam naturam descendit; ita ardens
ingenium autoris tractum a terra ad coelum a calore solis
aeterni, scilicet a radio divinae gratiae et inclusum intra nubem
carnis, exaltatum est supra naturam suam, et continuo eluxit, et
factum est potens et sufficiens ad videndum risum Beatricis. 

	|46-48.  Apri.~  Hic Beatrix invitat autorem sic vigoratum ad
respiciendum risum eius, dicens: |Apri gli occhi~, scilicet,
intellectualem speculationem, |e riguarda qual son io~; et probat
quod debeat posse respicere pulcritudinem maximam eius, dicens:
|tu hai vedute cose~, essentiam Christi, |che se' fatto possente
a sostenere lo riso mio~, quem paullo ante non poteras sustinere. 

	|49-51.  Io era.~  Hic autor ostendit suam dispositionem
ad oblationem Beatricis per unam comparationem propriam; et
breviter vult dicere quod erat nunc similis illi qui somniavit,
et quaerit somnium ad memoriam revocare nec potest.  Dicit ergo:
|Io era come quei che si risente~, scilicet, quando evigilat, |di
visione oblita~, idest, oblivioni tradita, |e che s'ingegna
indarno di ridurlasi alla mente~, et tamen frustra fatigat
ingenium, quia non potest recordari.  Et hic nota quod ista est
propriissima comparatio; sicut enim aliquando homo per visionem
videt rem nobilem, mirabilem et memorabilem, quam conatur ad
memoriam reducere, nec potest quoquo modo; ita a simili autor
noster per abstractionem mentis viderat rem nobilissimam et
mirabilissimam, scilicet personam Christi, nec poterat reminisci
qualem viderat ipsam.  Aliqui tamen hoc referunt ad pulcritudinem
Beatricis, quam autor fuerat quodammodo oblitus, ita quod nunc
non poterat reminisci eius.  Sed prior expositio plus mihi
placet.  

	|52-54.~  Et subdit: talis eram, |quand'io udi' questa
profferta degna di tanto grado~, scilicet, cum Beatrix dixit:
^apri gli occhi~, quae oblatio erat digna tanta gratiarum actione
et gratificatione, |che mai nom si stingue del libro~, idest,
quod numquam aboletur de memoria, |che 'l preterito rassegna~,
quia memoria est liber in quo praeterita describuntur, ita quod
de praesenti sciuntur. 

	|55-60.  Se mo.~  Hic autor facit descriptionem
superexcellentis et transcendentis pulcritudinis Beatricis; et
sententialiter et summatim vult dicere, quod non posset
describere minimam particulam huius veritatis si haberet nunc
secum subsidium omnium poetarum, qui unquam altius aliquid
descripserunt maiori scientia et eloquentia et memoria vivaciori. 
Nunc vide literam quam ordina et construe sic: |Non si verria~,
idest, non perveniretur, |al millesmo del vero~, idest, ad
millesimam, idest, minimam partem veritatis, |cantando~, idest,
poetice describendo, |il santo riso~, idest, laetitiam et
luciditatem Beatricis; et dicit: |e quanto il santo aspetto~,
scilicet, Beatricis, |facea mero~, idest, faciebat purum et
sincerum.  Et hoc dico: |se mo sonasser tutte quelle lingue~,
idest, excellentium poetarum, |che~, idest, quas, |Polinnia~,
quae est una ex novem musis, et interpretatur multa memoria,
idest, capacitas memoriae, quae haberet hic locum, |con le
suore~, idest, cum reliquis musis quas autor vocat sorores, tum
quia secundum fabulam sunt ex eisdem parentibus natae, tum quia
scientiae sunt omnes invicem connexae, |fero pi@u pingue~, idest,
fecerunt pinguiorem et copiosiorem, |del latte lor dolcissimo~,
idest, doctrina et eloquentia poetica delectabilissima, quam
autor merito vocat lac, quia scientia poetica velut lac
suavissimus primo est exhibenda juvenibus, sicut dicit Macrobius. 
Unde Augustinus primo de Civitate Dei circa principium dicit:
Virgilium etc.  Et hic nota quod autor per istam excellentem
pulcritudinem dat intelligi, quod pulcritudo et profunditas
theologiae maxime consistit in incarnatione Verbi.  Et quia autor
hic pervenerat ad Christum, de cuius natura nemo potest digne
loqui, ideo bene sic se excusat ab huiusmodi descriptione.  

	|61-63.  E cos@i.~  Hic autor ostendit quomodo pertransiit
istum passum arduum per unam comparationem propriam, quae stat in
hoc, quod interdum homo faciens iter reperit magnum vallum vel
fossum altum et profundum quod transire non potest, sed cum hasta
vel lancea transilit; ita nunc autor describens curiam coelestem
figuraliter pervenit ad passum fortem et difficilem quem
describere non poterat, ideo transvolat cum stilo vel penna ad
alia describenda.  Nunc ad literam, dicit autor: |E lo sacrato
Poema~, quod scilicet est de materia sacra, |figurando il
paradiso~, idest, repraesentando poetice sub figura, quia de rei
veritate non est hic, sed hic figuratur et monstratur, |convien
cos@i saltare~, scilicet praedictum passum, |come chi trova suo
cammin reciso~, idest, sicut illum qui invenit suam viam
interruptam aliquo fosso oportet, supple, saltare.  Quantum autem
haec comparatio sit propria ad propositum patet bene intuenti;
ideo non plus de ea.  

	|64-66.  Ma chi.~  Hic autor excusat insufficientiam suam
et probat se vere excusabilem, dicens: |Ma chi pensasse il
ponderoso tema~, quod scilicet est de essentia Christi, |e
l'omero mortal che se ne carca~, quasi dicat: si consideraverit
quod ego mortalis assumo materiam immortalem describendam, |noi
biasmerebbe~, idest, non culparet nec juste culpare posset, |se
sott'esso trema~, idest, si ipse humerus meus debilis deficit sub
tanto pondere gravis materiae.  

	|67-69.  Non @e.~  Hic autor ad justam excusationem sui
dicit quod ad descriptionem huius altissimae materiae esset opus
alio ingenio per pulcerrimam metaphoram maris, et sententialiter
vult dicere, quod esset opus altissimo ingenio et excellentissimo
poeta ad describendam tam magnam et profundam materiam.  Dicit
ergo: |Non @e pareggio da picciola barca~, quasi dicat, immo
magna, |quel che l'ardita prora~, quae est prior pars navis, |va
fendendo~, vel |secando~, idest, dividendo.  Dividitur enim in
corpore aquae, in navigatione tantum, quantum lignum capit, et
dicit: |n@e da nocchier che a s@e medesmo parca~, quasi dicat, immo
audaci, idest, qui timeat de naufragio, et provideat suae saluti
non intrando profundum.  Et hic nota quantum metaphora sit
propriissima ex omni parte sui, quia assimilat materiam altam
mari magno et profundo; ingenium velox barcae, sicut expositum
est primo capitulo Purgatorii et secundo Paradisi; poetam vero
scribentem nautae naufraganti.  Est ergo similitudo adaptanda
sic: sicut est opus magno ligno et forti nauta ad transeundum
mare magnum; ita opus est magno ingenio et sufficienti poeta ad
describendam istam materiam magnam et amaram gustui
intellectuali.

	|70-72.  Perch@e la faccia.~  Ista est tertia pars
generalis, in qua autor describit ipsam militiam triumphalem.  Et
primo ostendit quomodo Beatrix converterit eum ad ipsam
spectandam, dicens: |La faccia mia perch@e s@i t'innamora~, quia
licet sim facta pulcerrima hic non debes tantum considerare
materiam Christi incomprehensibilem quod tu non videas eius
familiam; unde dicit: |che tu non ti rivolgi al bel giardino~,
idest, coelestem curiam in qua virent diversi fiores et fructus. 
Unde dicit: |che sotto i raggi di Cristo s'infiora~, idest qui
florent sub radiis gratiae Christi, quam supra figuravit sub
nomine solis. 

	|73-75.  Quivi.~  Hic Beatrix specificat aliquos
praecipuos flores, qui sub radiis divinae gratiae fecerunt
mirabiles fructus; et primo rosam quae est pulcerrima florum, per
quam figurat principissam et ducissam summi imperatoris, dicens:
|quivi~, scilicet, inter lucernas ardentes infra Christum, |@e la
rosa~, idest, purissima Virgo, |in che il Verbo divino~, in qua
filius Dei, |si fece carne~, idest, incarnatus et humanatus est:
et dicit: |quivi son li gigli~, idest, sancti apostoli, martyres
et confessores; in lilio enim tria sunt: albedo extra et rubedo
intra, et odor procedens ab utroque; albedo designat puritatem
fidei, rubedo ardorem caritatis, odor bonam famam.  Unde dicit:
|al cui odor~, idest, ad quorum odorem praedicationum,
operationum, miraculorum, |si prese il buon cammino~, quia
ostensa est per eas via paradisi, sicut scriptum est Purgatorii
capitulo XXII ibi: ^Gi@a era il mondo tutto quanto pregno~ etc.  

	|76-78.  Cos@i.~  Hic autor volens describere militiam
triumphalem, primo ostendit quomodo disposuerit se ad hoc.  Et
continuans dicta dicendis, dicit: |Cos@i Beatrice~, supple dixit:
|et io ch'ai suoi consigli tutto era pronto, ancora mi rendei
alla battaglia de' deboli cigli~, quasi dicat: iterum converti
oculos ad videndum apostolos et sanctos, qui prius erant
debilitati videndo Christum; nam sicut saepe exemplificatum est,
quando oculus humanus respexit solem, ita gravatur excellentia
luminis, quod redditur inhabilis ad videnda alia minora
sensibilia, et ita erat nunc de autore. 

	|79-84.  Come.~  Hic autor describit dictos flores per
unam comparationem convenientem materiae, quae stat in hoc, quod
ipse vidit nunc istos beatos in ea forma qua aliquando vidit in
mundo unum pratum floridum coopertum nube, per quam radii solares
penetrabant et irradiabant dictos flores.  Dicit ergo: |Vid'io
pi@u turbe di splendori~, idest, acies splendentium animarum,
|fulgorati~, idest, illuminati, |di su~, idest desuper ab alto,
|da raggi ardenti~, scilicet, dicti solis Christi; et dicit:
|sanza veder principio di fulgori~, quia non videbat a quo
oriebantur ipsi radii, a simili, |cos@i come gli occhi miei vider
gi@a prato di fiori coverto d'ombra~, scilicet, nubis, |a raggio
di sole che mei~, idest, discurrat, vel transeat, |puro~, idest,
nitidus, |per fratta nube~, idest, per nubilum foratum ab ipso
eodem radio.  Et hic nota quomodo comparatio est propria ad
propositum.  Sicut enim in casu posito de prato florido autor
videbat radios solis illuminantes flores, et tamen non videbat
ipsum solem a quo ipsi radii procedebant; ita nunc videbat radios
venientes super apostolos, nec videbat ipsum Christum a quo
veniebant: et sicut videbat illos radios venientes super flores
mediante nube; ita nunc sub nube videbat et non pure radios
aeterni solis venientes ad istos beatos.  

	|85-87.  O benigna.~  Hic autor commendat gratiam
Salvatoris Christi, qui exaltavit se sursum, ut relinqueret
autori locum et commodum videndi Virginem et beatos.  Dicit ergo,
quasi gratificanter: |O benigna virt@u~, idest, o clementia, o
beneficentia Salvatoris, |che s@i gl'imprenti~, idest, ita
sigillas fulgore tuo, ut jam dictum est, |su t'esaltasti~, idest,
sursum te levasti, |per largirmi loco~, idest, ut donares et
concederes mihi spatium, |agli occhi l@i~, scilicet, meis, |che
non eran possenti~; et hic nota quod autor ideo hoc fingit quia
maius lumen obfuscat minus; ita quod praesentia, sive
propinquitas Christi auferebat sibi potentiam videndi beatam
Virginem et apostolos.  Aliqui tamen referunt istud dictum ad
Beatricem, sed non video quomodo litera patiatur talem
intellectum.  

	|88-90.  Il nome.~  Hic autor facta generali descriptione
de apparitione militiae sanctae, nunc describit primo et
principaliter dominam et reginam illius regis et domini aeterni,
in cuius gratia, sub cuius custodia et ad cuius servitium erant
omnes praedicti.  Et breviter dicit, quod singulis denominatio,
quam fecerat supra Beatrix, de ista domina excelsa fecit
conquaerere cum oculo maiorem et splendidiorem illarum
lucernarum.  Dicit ergo, servata metaphora prima florum: |Il nome
del bel fiore~, scilicet, rosae, de qua dictum est supra, ubi
Beatrix dixit: |qui @e la rosa~, scilicet, Maria; nam rosa
antonomastice est pulcerrima florum, et ista est Virgo virginum. 
Et dicit: |ch'io sempre invoco~, ex singulari devotione, |e mane
e sera~, quia nomen beatae Virginis invocabat de sero cum iret ad
quiescendum, et de mane cum surgeret de lecto, sicut deberet
facere omnis fidelis christianus, |mi ristrinse l'animo~, idest,
restrinxit et reduxit, qui erat primo vagus ad videndum
generaliter totum pratum florum, |ad avvisar lo maggior fuoco.~ 
Hoc ideo dicit, quia bene imaginabatur quod maior et ardentior
lux inter omnes esset persona Mariae; tum quia ipsa portavit
solem, de cuius radiis omnes isti spiritus accendebantur; tum
quia sola ibi erat inter istos cum anima et corpore, ita quod
perfecta gloria relucebat in ea; ideo singularius et principalius
direxit intuitum in illam.  

	|91-96.  E come.~  Hic autor introducit angelum
Gabrielem, qui venit ab alto ut elevaret Mariam, quem describit
multipliciter; et primo quoad habitum et quoad actum: et dicit
quod cum bene notasset quantitatem et qualitatem illius lucernae
descendit angelus.  Ordina sic literam et construe: |E una
facella~, idest, angelus ardens, |formata in cerchio~, idest,
habens formam circularem, |a guisa di corona, scese per entro il
cielo~, et venit ad Mariam; unde dicit: |e cinsela e girossi
intorno ad ella.~  Et hic nota quod autor merito hoc fingit ut
figuraliter ostendat quod iste angelus qui annuntiavit
incarnationem Verbi exaltavit Mariam super omnes coelos, et
collocavit ipsam juxta filium aeterni Patris.  Et hoc dico fecit:
|come il quale~, idest, quando qualitas lucis, |e 'l quanto~,
idest, quantitas magnitudinis, |della viva stella~, scilicet,
Mariae, quam primo vocaverat rosam, nunc vocat stellam; est enim
stella matutina propinquior aeterno soli, et quae plus recipit de
lumine.  Unde in Apocalypsi {12:1} dicitur: mulier amicta sole,
et luna sub pedibus eius, et in capite eius corona stellarum
duodecim, |mi dipinse ambo le luci~, idest, oculos meos,
scilicet, intellectum et rationem, quasi dicat: cum bene notasset
excellentiam magnitudinis et lucis illius vivacissimae stellae;
et dicit: |che lass@u vince~, idest, quae stella Mariae superat
ibi omnes alios fulgores aliarum lucernarum, |come vinse
quaggi@u~, idest, sicut superavit caeteras mulieres in terra; vel
dic quod ista superat omnes sanctos in coelo in gloria, sicut in
mundo superavit eos omnes in fide; et utraque expositio bona est,
quia vera.  

	|97-102.  Qualunque.~  Hic autor describit dulcedinem
vocis illius angeli per comparationem a contrario, quae patet. 
Dicit ergo: |Qualunque melodia suona pi@u dolce quaggi@u~,
scilicet, in mundo nostro, sive sit naturalis sive artificialis,
|e pi@u tira l'anima a s@e~, quia anima multum gaudet melodia, et
maxime anima autoris, sicut dictum est secundo capitulo
Purgatorii, |parrebbe nube che squarciata tuona~, quia in
tonitruo nubes frangitur, quia ignis violenter erumpit, ut dictum
est paullo supra per respectum ad melodiam angeli.  Unde dicit:
|comparata~, idest, per comparationem assimilata, |al sonar di
quella lira~, idest, angeli, qui est cithara coelestis; et dicit:
|onde si coronava il bel zaffiro~, idest, ex qua lyra cingebatur
pulcra Maria quam vocat sapphirum, quia etc., |del quale~,
scilicet, sapphiro, |il ciel s'inzaffira~, idest, ingemmatur vel
exornatur clarius quam ex aliquo alio lapide pretioso, scilicet,
alio beato spiritu.  

	|103-105.  Io sono.~  Hic autor descripta dulcedine
vocis, nunc describit verba ipsius angeli, dicentis: |Io sono
amore angelico che giro~, idest, circumdo, |l'alta letizia che
spira del ventre~, idest, procedit de corpore Virginis; et per
hoc innuit quod Maria est cum corpore in coelo, sicut expresse
dicetur in capitulo, |che fu albergo del nostro disiro~, idest,
qui venter fuit habitaculum Christi, qui est gaudium et
desiderium angelorum.  

	|106-108.~  Et subdit angelus convertens sermonem ad
Mariam, |e girerommi~, supple, tecum et circa te, quasi dicat:
continuabo istum motum inchoatum cum cantu, |Donna del ciel~,
scilicet, istius beatae curiae, |mentre che seguirai tuo Figlio~,
scilicet, Christum quem modo statim sequeris, ut patebit; et
dicit: |e farai la spera suprema~, scilicet nonam, vel coelum
empyreum, |pi@u dia~, scilicet, lucidiorem et diviniorem,
|perch'egli entre~, quia tuus ingressus in supremam speram
augebit gloriam paradisi; ergo: |perch'egli entre~, idest,
propter ingressum tuum, quia nulla anima beata intravit unquam
coelestem gloriam cum tanta gloria tantae victoriae sicuti Maria. 

	|109-111.  Cos@i.~  Hic autor concludit in ista parte,
ostendens quomodo tota curia resonabat laudibus Mariae.  Dicit
ergo: |La circulata melodia~, idest, angelus se circulariter
girans et dulciter cantans, |si sigillava~, idest, sic se
formabat; et dicit: |e tutti gli altri lumi~, idest, caeterae
animae beatae luminosae, |facean sonar il nome di Maria~,
collaudantes et magnificantes illud sicut patet: unus dicit: |Ave
Maria~, alius: |Ave maris stella~; et ita de infinitis laudibus
Mariae quas fecerunt multi sancti viri.

	|112-117.  Lo real manto.~  Ista est quarta et ultima
pars generalis, in qua autor describit reditum Mariae ad coelum,
et remanere caeterorum beatorum ibi; et primo describit
distantiam nonae sperae a se, supra quam transivit Maria, dicens:
|Lo real manto di tutti i volumi del mondo~, idest primum mobile
quod est mantellum et coopertorium omnium aliarum sperarum, quae
continentur sub eo.  Et describit ipsum a maiori virtute sua,
dicens: |che pi@u ferve e pi@u s'avviva~, idest, magis accenditur
et clarius illuminatur, |nell'alito di Dio e ne' costumi~, quia
scilicet est sibi propinquius quam aliud coelum; ista enim spera
nona est tamquam principalis vicaria, quae recipit virtutem
unitam a Deo, quam spera octava tamquam ministra distribuit
distincte per omnes speras inferiores, |avea l'interna riva~,
idest, concavitatem; nam pars interior sperae appellatur
concavum; pars vero exterior appellatur convexum, sicut apparet
in caepe, |tanto distante~, idest, longinquam a nobis quod nondum
apparebat nobis; unde dicit: |che la sua parvenza~, idest,
apparentia, scilicet, quantitatis et qualitatis, |ancor non
appariva~, idest, manifestabatur, |l@a dove io era~, idest, in
octava spera.  

	|118-120.  Per@o.~  Hic autor ex dictis arguit quod non
poterat sequi visu Mariam recedentem, scilicet propter nimiam
elongationem; unde dicit: |Per@o gli occhi miei non ebber potenza
di seguitar la coronata fiamma~, idest, Mariam quam angelus
cingebat in modum coronae, ut patuit paullo supra; et dicit: |che
si lev@o appresso sua semenza~, idest, quae Maria levavit se in
altum ascendens post filium suum.  Nam Christus et Maria non
habuerunt virtutem mediante influentia coeli, sicut caeterae
animae quae remanserunt in octava spera, in qua ostenduntur. 

	|121-126.  E come.~  Hic autor describit magnam
affectionem, quam ostenderunt spiritus remanentes erga Mariam
recedentem, per unam comparationem domesticam et claram; et
breviter dicit, quod erigebantur omnes sursum cum ea aviditate,
qua infantulus erigitur ad matrem suam gustata dulcedine lactis. 
Ordina sic literam: |E ciascun di quei candori~, idest,
lucernarum ardentium, scilicet, apostolorum et aliorum beatorum,
|si stese in su~, scilicet, versus Mariam, |con la sua cima s@i,
che l'alto affetto~, idest, summa affectio, |ch'egli aveano a
Maria mi fu palese~, ex actibus illis; et ita quilibet fecit,
|come fantolin che tende le braccia v#er la mamma poi che il latte
prese per~ vel |con l'animo che s'infiamma fin di fuori~, idest,
explicat se per apparentiam exteriorem.  Et hic nota quod per hoc
autor figurat quod omnes viri sancti habent et habere debent
singularem devotionem et dilectionem ad Mariam tendentes manus ad
eam orando et supplicando, quae velut amantissima mater tenerrime
diligit filios etiam peccatores, Mater gratiae, Mater
misericordiae quae nos ab hoste protegit et in hora mortis
suscipit.  Ergo bene comparatio praedicta est propriissima si
bene consideretur. 

	|127-129.  Indi.~  Hic autor describit cantum illorum
beatorum qui remanserunt post recessum Mariae, dicens: |Indi~,
idest, deinde illi cantores, |rimaser l@i~, idest, in illa spera
octava, ubi primo erant, |nel mio cospetto~, scilicet, meae
speculationis, et dicit: |cantando regina coeli laetare
alleluia~; hunc enim hymnum fecit, hoc est quaedam antiphona,
quae cantatur in vesperis resurrectionis in officio nostrae
Dominae etc.; |s@i dolce che il diletto mai non si part@i da me.~  

	|130-132.  Oh quanta.~  Hic autor describit abundantiam
gloriae istorum apostolorum, dicens cum admiratione: |Oh quanta @e
l'ubert@a~, idest, fertilitas gloriae, quasi dicat, magna et
copiosa, |che si soffolce in quelle arche ricchissime~, scilicet,
in illis apostolis et beatis, qui tamquam arcae sunt pleni magno
thesauro gloriae illius fructus, quem peperit semen eorum; unde
dicit: |che foro buone bobolce~; est enim bubulcus ille qui ducit
boves et ita bubulca illa quae ducit boves; idest, bonae
cultrices, |a seminar quaggi@u~, idest, ad seminandam fidem in
mundo.  

	|133-139.  Quivi.~  Hic autor describit fructum laborum
praedictorum beatorum, et sententialiter vult dicere, quod isti
nunc gaudent thesauro coelesti quem acquisiverunt plorantes in
isto mundo in quo erant peregrini, sicut antiqui patres in exilio
Babyloniae;, et novi in martyrio et supplicio.  Dicit ergo:
|Quivi si vive e gode del tesoro~, idest, pretioso praemio
coelestis gloriae, |che s'acquist@o piangendo nell'esilio di
Babilonia~, idest, in transmigratione Babylonis, de qua legitur
Jeremiae ultimo capitulo, et libro quarto Regum; per quod quidem
exilium figuraliter designatur peregrinatio huius mundi in quo
sumus exules, sicut dicitur in oratione Dominae nostrae: ad te
clamamus exules etc.  Et dicit: |Ove si lasci@o l'oro~, quasi
dicat: ubi dimiserunt aurum et acquisiverunt thesaurum; quia
scilicet, dimiserunt terrenas divitias et acquisiverunt aeternas,
quasi dicat: parum perdiderunt et multum lucrifecerunt.  Et
subdit ducem, sive mariscalchum totius exercitus, scilicet,
Petrum.  Construe sic: |colui che tien le chiavi di tal gloria~,
scilicet, Petrus qui tenet claves regni coelestis, quia scilicet
nullus potest intrare istud regnum nisi per manus ecclesiae
sanctae, cuius Petrus fuit petra, super quam fundata fuit,
|trionfa quivi di sua vittoria~, idest, fruitur gloria victoriae,
qua vicit adversarios in terra sub summo imperatore Christo. 
Unde dicit: |sotto l'alto Filio di Dio e di Maria.~  Et dicit: |e
coll'antico e col nuovo concilio~, idest, cum veteranis et
tyronibus, idest, cum militia veteris et novi testamenti, ad
quorum concilium nos perducat ipse imperator Christus.  Amen.
