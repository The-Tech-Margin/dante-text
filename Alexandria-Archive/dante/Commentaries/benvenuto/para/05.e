	|SUMMARIUM.~  CANTUS QUINTUS, ^in quo multa declarantur de 
voto, et ponitur ascensus in speram Mercurii.~ 

	|Proemio.~  ^S'IO ti fiammeggio nel caldo d'amore.~ 
Postquam in superiori capitulo praecedenti post duo dubia soluta
movit unum tertium dubium circa finem in facto voti, nunc
consequenter in isto V capitulo pertractat illud dubium, et
describit suum ascensum ad speram Mercurii.  Et praesens capitulum
potest breviter dividi in quatuor partes generales; in quarum prima
autor ostendit qualiter Beatrix solvit dubium in generali.  In 
secunda removet dubitationem et facit declarationem circa 
solutionem factam, ibi: ^Tu se' omai.~  In tertia dat unum 
salutare et utile documentum circa materiam voti, ibi: ^Non 
prendano.~  In quarta et ultima intrat novam materiam Mercurii, 
ibi: ^Cos@i Beatrice.~  

	|1-6.  Ad primum veniens dico quod autor pertractat istud
dubium in generali, sed primo tangit bonam dispositionem Beatricis
et sui; unde continuans dicta dicendis introducit ipsam Beatricem,
quae tangit causam quare oppresserit eum nimietate splendoris, et
incipit sic: |S'io ti fiammeggio~, idest, inflammo te radiis
sapientiae meae, |nel caldo d'amore~, idest, amore ardenti, divino,
|di l@a dal modo che'n terra si vede~, quasi dicat: ultra morem
humanum, quia talis splendor non invenitur in terris, |s@i che degli
occhi tuoi vinco 'l valore~, idest, virtutem et potentiam visivam,
sicut patuit in fine capituli praecedentis, |non ti maravigliar~,
quasi dicat, non debes mirari, vel dubitare de hoc; |ch@e ci procede
da perfetto vedere~, intellectus depurati, |che come apprende~,
idest, secundum quod plus cognoscit, |cos@i nel bene appreso muove
il piede~, idest, affectionem in ipsum bonum cognitum, quia
continuo magis tendit in altum.  

	|7-12.  Io.~  Hic Beatrix declarat in eo quod dixit,
dicens: |Io veggio ben s@i come gi@a risplende nell'intelletto tuo
l'eterna luce~, scilicet, veritatis; et dicit: |che vista sola e
sempre amor accende.~  Et hic nota bene, quod ista litera potest
intelligi in sensu composito et in sensu diviso.  In sensu
composito dupliciter; uno modo, sic: |che~, idest, quam lucem
aeternam, |sola vista~, idest, sola visio intellectualis accendit;
sed ista expositio videtur impropria, quia visio humana non
accendit lucem aeternam, sed potius e contrario: alio modo, sic:
|che vista sola~, idest, quae lux aeterna visa sola, ita quod |l@i
visa~ ponatur participialiter non nominaliter; et ista expositio
etiam non videtur posse stare, quia illud |et~ non habet quid
copulet, et oratio est semper suspensiva; ideo ista litera est
intelligenda in sensu diviso, ita ut exponatur, |che~, idest, quae
lux aeterna, |vista~, idest, stat ibi in intellectu tuo, |sola~,
idest, sine alia affectione impediente, quia intellectus autoris
erat penitus depuratus et datus contemplationi divinorum; ideo
dicit: |sempre accende amor~, idest, in intellectu tuo, quia
continuo semper inardescis in amore aeternae veritatis; et ista
videtur intentio literae, sicut patet ex verbis praecedentibus et
sequentibus; unde subdit quod nihil cadit in intellectum, nisi
saltem habeat colorem veri.  Dicit ergo: |e s'altra cosa~, idest,
si alia veritas apparens, |vostro amor seduce~, idest, trahit vos
in amorem sui, |non @e, se non alcun vestigio~, idest, quoddam
signum apparens, |di quella~, scilicet, lucis et veritatis
aeternae, |mal conosciuto~, quia apprehenditur tamquam bonum, cum
tamen non sit; ideo dicit: |che traluce quivi~, idest, transparet
umbraliter ibi in mundo, quia nihil potest amari nisi bonum vel
apparens bonum, ut saepe dictum est et dicetur.  

	|13-18.  Tu.~  Nunc Beatrix praemisso exordio descendit ad
dubium; et primo proponit ipsum, dicens: |Tu vuoi saper, se con
altro servigio~, scilicet, bono, |si pu@o render tanto~, scilicet,
Deo, |per manco voto~, idest, defectivum, quale fuit votum
Pichardae et Constantiae, |s@i che sicuri l'anima~, idest, securet,
vel securam faciat animam, |di litigio~, ita quod non obiiciatur
sibi ad culpam in judicio aeterni judicis.  Et subdit processum
Beatricis ad solvendum dubium, dicens: |Beatrice cominci@o~,
scilicet, a repetitione dicti dubii, |questo canto~, idest,
praesens capitulum, |e continu@o cos@i il processo santo~, a 
simili, |s@i com'uom che suo parlar non spezza~, idest, qui non 
intermittit narrationem suam interponendo aliud vel alium 
sermonem.  

	|19-24.  Lo maggior.~  Hic Beatrix volens solvere dubium, 
praemittit quaedam necessaria ad solutionem voti; et primo 
libertatem arbitrii, in qua tota fundatur votum: unde de jure 
civili servus non potest se obligare, quia non habet voluntatem, 
unde reputatur mortuus civiliter.  Extollit ergo magnifice istud 
nobile principium, dicens: |Lo maggior dono che Dio fesse creando 
per sua larghezza~, idest, magna liberalitate, |e pi@a conformato 
alla sua bontate~, quia Deus est liberrimus, et libere agit, |e 
quel ch'ei pi@a apprezza~, quia per ipsum homo fit simillimus Deo, 
|fu la libertate della volont@a.~  Et hic nota bene quod Sextus 
Pythagoricus, ut refert Augustinus, dixit: libertatem arbitrii 
dedit Deus hominibus, ut pure et sine peccato viventes similes 
fiant Deo.  Nam, ut idem dicit, vir castus et sine peccato 
accepit a Deo effici filius Dei; templum enim Domini est mens 
pura, et altare optimum est ei cor mundum.  Ergo, ad bene 
vivendum et recte agendum datum est homini liberum voluntatis 
arbitrium.  Melior enim homo est qui voluntate magis quam 
necessitate bonus est.  Et dicit: |di che~, idest, qua libertate 
arbitrii, |le creature intelligenti~, idest, rationales, sicut 
angeli et homines, |furo e son dotate e tutte~, quantum ad 
individua, |e sole~, quantum ad speciem, sicut a simili, si dico 
omnes homines sunt rationales, idest, sola species humana inter 
animalia est rationalis.  

	|25-30.  Or.~  Hic Beatrix praemisso uno fundamento
ostendit quale debeat esse votum perfectum.  Ad cuius 
intelligentiam oportet praenotare quod votum est quasi quidam 
contractus quo homo paciscitur cum Deo.  Ad contractum autem 
juste celebrandum requiruntur multa, scilicet personae 
contrahentium, res super qua fit contractus, et mutuus consensus. 
Modo ad propositum in voto contrahentes sunt Deus et homo; res 
contracta est peregrinatio, jeiunium et similia; et consensus Dei 
et hominis necessario requiritur.  Et tu dices: quomodo sciam si 
Deus consentit? respondeo: si justum est, sicut in pacto 
temporali ait praetor, pacta servabo bona fide facta non in 
fraudem.  Nunc ad literam dicit Beatrix: |Or ti parr@a l'alto 
valor del voto~, idest, magna virtus, |se tu argomenti quinci~, 
idest, si tu arguis ab ista arbitrii voluntate, |se @e s@i fatto~, 
idest, tam legitime contractum, |che Dio consenta quando tu 
consenti~; idest, acceptet votum tuum exaudiendo; et ecce 
quomodo: |ch@e vittima fassi~, idest, sacrificium gratum Deo, |di 
questo tesoro~, idest, caro dono libere oblato Deo, |tal qual io 
dico~, dedicando mentem Deo et obligando se sponte illi; unde 
dicit: |e fassi col suo atto~, idest, cum actu ipsius voluntatis 
liberae, |nel fermar il patto~, idest, votum, |tra Dio e l'uomo.  

	|31-33.  Dunque.~  Hic ultimo Beatrix ex praemissis elicit
suam conclusionem, scilicet quod homo non potest absolvi nisi
servato pacto; unde dicit: |Dunque che render puossi per ristoro~?
idest, pro compensatione? quasi dicat: nihil.  Quod declarat,
dicens: |se credi bene usar~, idest, juste convertere in usus tuos
vel alterius, |quel c'hai offerto~, idest, promisisti Deo in
solemni voto, |vuoi far buon lavoro~, idest, justum opus, |di mal 
tolletto~, idest, de eo quod iniuste abstulisti Deo; sed de 
alieno largiri species furti est, ut ait Salomon. 

	|34-39.  Tu se' omai.~  Ista est secunda pars generalis in
qua Dantes removet quaestionem quae nascitur ex solutione facta, et
facit declarationem circa votum.  Et primo Beatrix volens solvere 
dubium continuat praecedentia ad sequentia, et facit autorem 
attentum ad dicenda, dicens: |Tu se' omai certo del maggior 
punto~, quaestionis propositae, |ma perch@e santa Chiesa~, romana, 
|in ci@o dispensa~, commutando rem pro re, |che par contra lo vero 
ch'io t'ho scoperto~, dicendo quod nihil potest reddi pro 
compensatione, |convienti ancor sedere un poco a mensa~, idest, 
oportet adhuc te attendere modicum ad doctrinam meam quae cibat 
animum tuum; et ecce causam, |per@o che 'l cibo rigido ch'hai 
preso~, idest, materia voti nondum bene digesta, |richiede ancora 
aiuto a tua dispensa~; quasi dicat: indiget adhuc declaratione 
circa dispensationem voti; ergo, |apri la mente~, ut conserves, 
|a quel ch'io ti paleso~, idest, propalare intendo, |e fermalvi 
entro~, ne labatur de facili a memoria; et ecce causam, |ch

avere inteso senza lo ritenere~, idest, intelligentia sine 
memoria, |non fa scienza.~  Bene dicit, quia scientia est habitus 
acquisitus; unde videmus multos habentes magnum ingenium non 
proficere in scientia, quia negligunt et non faciunt habitum in 
ea.  

	|40-51.  Due.~  Hic Beatrix pro responsione praemittit ex
quibus consistit votum, et dicit, quod votum constat ex duobus, 
scilicet, ex materia et forma: materia est ipsa res ex qua fit, 
forma est ipsa conventio; unde dicit: |Due cose si convengono 
all'essenza~, idest, ad substantiam, |di questo sacrificio~, 
scilicet, voti, quod supra appellavit victimam, |l'una @e quella 
di che s@i fa~, et haec est materia, |l'altra @e la connuenza~, 
idest, conventio, et haec est forma.  Et verificat dictum suum, 
quantum ad formam, dicens: |questa ultima~, scilicet, conventio, 
|giammai non si cancella~, idest, non remittitur, |se non 
servata~, per solutionem debiti, quia solutione eius quod debetur 
omnis tollitur obligatio, |e intorno di lei s@i preciso di sopra 
si favella~, quasi dicat, ubi dixi supra simpliciter quod votum 
non poterat tolli, habui respectum ad conventionem, quae est 
forma voti, et forma est quae dat esse rei et conservat eam in 
esse.  Et probat dictum suum per legem antiquam, quae fuit figura 
novae, dicens: |per necessitate fu~, idest, necessario impositum 
|agli ebrei~, per Moysem ex praecepto Domini, |pur l'offerire~, 
sicut patet in Exodo et Levitico, |ancor ch'alcuna offerta si 
permutasse~, sicut filius Abrae in arietem; et dicit, |come saper 
dei~, quia verus christianus et theologus debes scire utramque 
legem.  

	|52-57.  L'altra.~  Hic Beatrix verificata solutione sua de
re impermutabili verificat ipsam de permutabili, dicens: |L'altra~,
scilicet res, |che t'@e aperta~, idest, jam manifestata tibi, |per 
materia~, scilicet voti, ex qua fit, |puote bene esser tal~, 
idest, ita conditionata, |che non si falla~, idest, non erratur, 
|se con altra materia~, idest re, |si converta~; sicut,jeiunium 
in eleemosinam.  Et hic nota, quod ad commutationem voti legitime 
faciendam, tria principaliter requiruntur: primum, autoritas 
superioris; secundo melioratio rei; tertio, causa legitima, sicut 
si vovens sit senex, debilis vel infirmus; vel si ex ipsius 
absentia turbatio timeatur in terra.  Unde circa primum admonet 
nos, dicens: |ma alcun~, qui votum fecerit, |non trasmuti~ 
temere, |carco~, idest, votum, quod est grave onus, |alla sua 
spalla~, licet, gravet eum, |per suo arbitrio~, quod est liberum, 
|senza la volta della chiave bianca~, idest, argentea, |e della 
gialla~, idest, aurea, quasi dicat, sine licentia pastoris, qui 
habeat autoritatem et scientiam solvendi et ligandi, quae 
figurantur in clavibus, sicut patet nono capitulo Purgatorii. 

	|58-63.  E.~  Hic Beatrix tangit secundam rem requisitam ad
votum, scilicet, meliorationem, dicens: |E credi tu~, qui vis 
permutationem impetrare a sacerdote, |ogni permutanza sciolta~, 
supple, esse, |se la cosa dimessa~, quae erat vota vel promissa, 
|non @e raccolta~, idest, continetur, |in la sorpresa~, idest, de 
novo assumpta a simili, |come 'l quattro nel sei~, idest, sicut 
numerus quaternarius comprehenditur sub senario numero maiori et 
perfectiori; quasi dicat, nisi res assumpta valeat alterum tantum 
cum dimidio.  Et ideo addit unum notabile, scilicet, quod de re 
optima non potest fieri commutatio in voto, quia nihil reperitur 
melius vel aeque bonum, sicut cum quis vovit et dedicavit suam 
voluntatem liberam Deo.  Unde dicit: |per@o qualunque cosa tanto 
pesa~, idest, est tanti pretii, |per suo valor~, idest, bonitate, 
|che tragga ogni bilancia~, idest, praeponderet omnibus aliis 
rebus, quia non reperitur alia res tam justi ponderis, |non si 
pu@o sodisfare con altra spesa~, idest, aliqua compensatione vel 
dispensatione, sicut est votum continentiae, qua nil melius 
reperitur; unde Hieronymus: ^Nuptioe replent terram, virginitas 
Paradisum.~  Et hic nota, quod hoc tangit Constantiam et 
Pichardam; tamen ad excusationem Constantiae dicebatur quod pro 
bono regni Siciliae hoc factum erat.  Nota etiam quod Papa potest 
omnia et quaedam alia. 

	|64-67.  Non prendano.~  Ista est tertia pars generalis in
qua Beatrix dat unum optimum documentum, admonens nos ne simus 
festini vel improvidi circa votum faciendum duplici exemplo.  Ad 
primi intelligentiam est sciendum, quod sicut patet libro 
Judicum, populus Israel ad tempus fuit gubernatus per judices 
quatuor antequam per reges.  Inter alios autem fuit unus vocatus 
Jair de civitate Galaad, qui habuit triginta filios ex uxore, et 
alium ex meretrice nomine Jephthe, quem fratres eiecerunt quia 
non erat legitimus; vel verius, quia timebant eum, cum esset vir 
fortissimus et pugnator, qui congregavit magnam turbam pauperum 
et latronum.  Mortuo autem patre filii Israel, propter nova 
peccata idolatriae, cum non possent resistere adversariis 
elegerunt Jephthe principem eorum.  Jephthe ergo iturus contra 
hostes fecit votum Domino quod si obtineret victoriam, in reditu 
faceret sacrificium de eo quod occurreret sibi in porta domus 
suae.  Jephthe ergo victor hostium quorum viginti civitates 
oppresserat ex filiis Amon cum rediret cum triumpho, occurrit 
primo sibi unigenita filia cum sono et cantu.  Qua visa doluit 
nimis; sed puella non recusavit fieri victima; petiit tamen ut 
duobus mensibus iret per montes deplorando suam virginitatem; quo 
facto pater immolavit eam.  Et Jephthe judicavit Israel sex 
annis.  Nunc ad literam dicit Beatrix: |Non prendano i mortali il 
voto a ciancia~, idest, pro truffa, quia est res gravis, imo: 
|siate fedeli~, vos homines, |et a ci@o far non bieci~, idest, 
simplices, improvidi, |come fu Jefte alla sua prima mancia~, 
idest, primogenitae filiae, cum careret omni alia prole; |cui pi@a 
si convenia dicer: mal feci~, idest, peccavi, male vovendo, |che, 
servando~, scilicet votum, |far peggio~; unde Josephus dicit, 
quod Jephthe non obtulit Deo gratum holocaustum, neque legitimum, 
quia si canis occurrisset sibi, obtulisset ipsum Deo; ideo fuit 
stultus in faciendo tale votum, et crudelius et impius in 
adimplendo.  

	|68-72.  E cos@i.~  Hic Beatrix adducit aliud exemplum 
tractum ex historiis gentilium; et ad declarationem huius literae 
satis obscurae est sciendum, quod sicut pulcre scribit Dites 
Cretensis, qui asserit se interfuisse bello troiano, Agamemnon 
apud Aulidem insulam circa lucum Dianae, telo transfixit capream; 
et non multo post sive ira coelesti, sive corruptione aeris facta 
est pestilentia magna in exercitu graecorum sine remedio.  Sed 
mulier quaedam Deo plena dixit quod ira Dianae hoc fiebat, quae 
poenam sacrilegii exigebat ab exercitu cuius dux capream 
interfecerat, nec placari posse nisi immolaretur filia eius; sed 
cum Agamemnon obstinate contradiceret, duces spoliaverunt eum 
ducis honore.  Ulyxes vero fictus vulpinus interim ivit Micenas 
cum falsis literis Agamemnonis ad Clytemnestram simulans 
Iphigeniam desponsandam Achilli, quam mater libenter dedit cum 
viro clarissimi nominis nupta videretur.  Ulyxe reverso cum 
Iphigenia ad lucum Dianae, Agamemnon naturali pietate volebat 
fugere, ne tam crudeli immolationi interesset, licet Nestor rex 
amplissimae autoritatis facundissima oratione retinuit eum.  Cum 
ergo Ulyxes et Menelaus cum Calchante virginem ad sacrificium 
adornarent orta est terribilis tempestas valde; quare Menelaus et 
socii in magna perplexitate nesciebant quid agerent.  Et ecce vox 
de sylva audita est, dicens, tale genus sacrificii non placere 
Deae, ideo abstinendum a corpore virginis, quia Agamemnon lueret 
poenas dignas ab uxore post captam Troiam; sed immolarent loco 
virginis quod in luco esset oblatum; et continuo cessavit 
tempestas: et deliberantibus cunctis stupefactis cerva pulcerrima 
apparuit ante aram, quam continuo immolaverunt.  Et Achilles et 
alii clandestine destinaverunt virginem ad regem scytharum, qui 
tunc erat: quo facto reges venientes ad Agamemnonem moestum 
consolati restituerunt ipsum ad primum honorem.  Quae res fuit 
gratissima exercitui, quia omnes illum velut patrem 
sapientissimum colebant.  Qualiter autem Orestes occisa matre 
pervenerit ad Iphigeniam sororem suam non prosequor, quia non 
facit ad propositum; sed si scire velis hoc scribit Ovidius clare 
libro de Ponto.  Sed hic nota, lector, quod secundum fabulam 
poeta noster videtur dicere falsum; quia Agamemnon non vovit nec 
immolavit filiam sponte, imo semper vetuit; sed dicendum est quod 
autor accepit hoc a Tullio qui scribit tertio Officiorum quod 
Agamemnon cum devovisset Dianae, quod in suo regno pulcerrimum 
natum esset illo anno, immolavit Iphigeniam qua nihil erat eo 
anno natum pulcrius.  Et primo Tusculani dicit Iphigenia in 
Aulide duci se immolandam jubet, ut hostium sanguis effundatur.  
Nunc ad literam dicit Beatrix: |E ritrovar puoi~, scilicet 
homines, |lo gran duca de' Greci~, Agamemnonem, |cos@i stolto~, in 
vovendo sicut Jephthe.  Unde Tullius dicit: ^promissum potius non 
faciendum, quam tam crudele peccatum committendum.~  Et dicit: 
|onde pianse Ifigenia il suo bel volto~, licet non sicut filia 
Jephthe, |e fe' pianger di se i folli e i savi~; quasi dicat, 
omnes habentes humanam affectionem, |che udir parlar di cos@i 
fatto colto~; quanto magis qui viderunt!  Et certe simile fecisse 
narratur alius dux graecus Idomeneus, qui, ut scribit Virgilius, 
imminente valida tempestate cum rediret a Troia, vovit se 
immolaturum primam rem occursuram sibi; et cum primo filius 
occurrisset volens ipsum immolare pulsus est a cretensibus de 
patria.  Et hic nota quod Agamemnon potest videri infelicissimus 
hominum; nam qui dux tot regum mactaverat filiam propriam, et tot 
laboribus et sumptibus bellorum vindicaverat adulterium Paridis, 
ipse mactatus est ab AEgistho sacerdote adulterio uxoris suae cum 
rediisset in patriam gloriosissimus triumphator more bovis.  

	|73-78.  Siate.~  Hic Beatrix suadet ex dictis quod non
simus nimis festini, imo tardi ad votum, dicens: |O cristiani,
siate pi@a gravi a muovervi~, scilicet, ad votum, |non siate come
penna ad ogni vento~, idest, non leves, non mobiles ad omnem
impetum adversorum, et praecipue navigantes hoc facere solent ad
parvum ventum contrarium; |e non crediate che ogni acqua vi lavi~,
quia non sufficit aqua sancta ad solvendum tale debitum.  Et subdit
quod possumus esse praecauti in hoc, dicens: |avete il nuovo e 'l 
vecchio testamento~, quorum utrumque praecipit reddere quod 
vovetur: et si ignoratis sacram scripturam, habetis |il pastor 
della chiesa~, quasi dicat, praelatos praedicantes et dirigentes 
vos saltem verbo; ideo dicit, |che vi guida~, et ideo, |questo vi 
basti a vostro salvamento.~  

	|79-84.  Se.~  Hic Beatrix docet nos obviare his quae
praecipitant nos in vota, scilicet, cupiditatibus nostris, dicens:
|se mala cupidigia altro vi grida~, sicut cupiditas vindictae
compulit Agamemnonem, et cupiditas victoriae Jephthe, ad tam caeca
vota; et ita cupiditas lucri compellit avarum; ergo: |siate
uomini~; quasi dicat: regimini ratione, quae regulat passionem, |e
non pecore matte~, quae sequuntur solam sensualitatem, |s@i che 'l
Giudeo~, qui habet solum vetus testamentum, et optime servat
praecepta legis antiquae, |tra voi di voi non rida~; et vere judaei
mirantur multum et truffantur de christianis, quando vident tam
impie blasphemari Christum.  Et concludit ne recedamus ab ecclesia
per domesticum exemplum, dicens: |non fate come agnel che lascia il
latte della sua madre~, et ita vos doctrinam matris ecclesiae; |e 
semplice e lascivo seco medesmo a suo piacer combatte~, et sic 
cadit in os lupi; et ita vos ignorantes caditis in os diaboli, 
qui dicit, sicut dicitur fabulose, quod lupus invenit agnum solum 
sine matre, et comedit eum excusans se quia oportebat agnum mori, 
cum non posset vivere sine lacte, ut dicit Aristoteles secundo 
Rhetoricorum. 

	|85-90.  Cos@i Beatrice.~  Ista est quarta pars generalis,
in qua Dantes describit suum ascensum ad speram Mercurii.  Et primo
continuans dicta dicendis tangit dispositionem Beatricis ad novam 
materiam, dicens: |Cos@i Beatrice a me~, supple, loquuta est, 
|com'io scrivo~; et admonitione facta, |poi si rivolse tutta 
disiante~, avida ostendendi mihi alia, |a quella parte~, 
superiorem, |ove 'l mondo @e pi@a vivo~, non dicas ad orientem, 
sicut aliqui male exponunt, imo ad speram Mercurii, quae est 
vivacior spera lunae.  Et subdit quomodo ipsa disposuerit eum ad 
sequentem materiam per duo signa, dicens: |lo suo tacere~, quia 
fecit finem sermoni, |e 'l tramutar sembiante~, quia facta est 
clarior et alacrior, |poser silenzio al mio cupido ingegno~, 
avido novitatis, |che gi@a nuove questioni avea davante~, quasi 
dicat, licet alia dubia restarent discutienda circa materiam 
voti, tamen finem fecit, quia ordo libri non patitur plura 
dicere; ideo bene fingit quod Beatrix apparaverat eum ad alia.  

	|91-96.  E s@i~.  Hic autor describit suum velocem ingressum
in speram Mercurii per unam comparationem claram, dicens: |E s@i
come saetta che nel segno percuote~, cum impetu, |pria che sia la
corda queta~, quasi dicat: valde cito; |cos@i corremmo~, idest,
cursu intravimus, |nel secondo regno~, idest, coelum Mercurii.  Et 
tangit magnam pulcritudinem Beatricis, dicens: |quivi vid'io la 
donna mia s@i lieta~, plus solito, quia magis ascendit ad maiora, 
|come nel lume di quel ciel~, scilicet, Mercurii, |si mise, che 
pi@a lucente se ne fe' il pianeta~, quia, scilicet, lumen additum 
est lumini.  

	|97-99.~  Et subdit poeta mutationem sui arguens a minori, 
dicens: |e se la stella~, scilicet Mercurii, quae est parva et 
parum clara, |si cambi@o e rise~, quia facta est clarior, |qual mi 
fec'io~, quasi dicat: multo magis mutatus sum et factus clarior, 
|che pur di mia natura transmutabile son per tutte guise~! quia 
sum mortalis receptibilis omnis influentiae, ubi stella est 
impermutabilis.  Et hic nota bene quod pulcre autor hoc fingit 
quia Mercurius est convertibilis naturae medius et indifferens, 
talis qualem vicini planetae permiserint, et potentioribus 
cohaeret.  Ideo bene dicitur Deus eloquentiae, eo quod eloquentia 
juncta sapientiae plurimum prosit, et sociata malitiae multum 
noceat.  

	|100-105.  Come.~  Nunc autor describit apparentiam
animarum beatificatarum sub influentia mercuriali, quae ostendebant
se cum gratulatione; et hoc per unam comparationem claram et
propriam, dicens: |Come in peschiera ch'@e tranquilla e pura~, quasi
dicat, in aqua clara, quae bene assimilatur stellae corpori
dyaphano et puro, |traggonsi i pesci~, qui bene repraesentant istos
spiritus leves et veloces, |a ci@o che vien di fuori~, sicut ad
escam, |per modo che lo stimin sua pastura~; ita Dantes et Beatrix
veniebant ab extra, et spiritus illi expectabant delectationem ab
eis; ita a simili, |s@i vid'io ben pi@a di mille splendori~, idest,
plurimos spiritus lucentes, |trarsi v#er noi~, cum laetitia, |et in
ciascun s'udia~, supple, dici: |ecco chi crescer@a li nostri amori~,
scilicet, in numero, quia quanto maior est numerus possessorum 
aeternae gloriae, tanto plus est ibi caritatis et amoris; vel hoc 
dicit, quia autor reversus ad mundum scribet de eis et exaltabit 
nomen et famam eorum.  

	|106-108.~  Et subdit in speciali singularem affectionem
quam habebant ad eum, dicens:|e s@i come ciascuno a noi venia~,
appropinquantes ad nos, |vedeasi l' ombra~, idest, anima clara,
|piena di letizia~, plusquam primo, |nel folgor chiaro~, idest,
splendore lucido, |che di lei usc!a.~  Et hic nota quod poeta
merito dat istis singularem claritatem et laetitiam, quia Mercurius
est qui facit homines activos, sagaces, eloquentes: eloquentia
autem est res mirabilis, de qua dicit Tullius, quod nihil videtur
melius quam posse dicendo tenere hominum turbas, mentes allicere,
voluntates provocare et revocare.  Quid tam regale, tam liberale,
quam dare salutem, liberare periculis, retinere homines in
civitate?  Ergo bene dicit: quis non conetur antecellere hominibus
in eo maxime in quo homines studiis praevalent? quis hortari ad
virtutem ardentius? quis a vitiis acrius revocare etc., mirificas
laudes eloquentiae tangit Tullius primo de Oratore, et Augustinus
libro de doctrina christiana.  

	|109-114.  Pensa.~  Nunc autor introducturus unum 
illustrissimum et praeclarissimum spiritum de spera Mercurii, 
intendit facere auditorem avidum et attentum; pulcre et 
artificiose suspendit animum legentis ostendens ardentem 
affectionem quam habebat sciendi de illis spiritibus, et 
convertit sermonem suum ad auditorem, dicens: |Pensa, lettor, se 
quel che qui s'inizia~, quod jam videtur tibi esse quid magnum de 
quo dicere coepi, |non procedesse~, ulterius, |come tu avresti 
angosciosa carizia~, idest, angustiosam caritudinem in mente, |di 
pi@a sapere~, quam audiveris, quia nihil quasi dixi, sicut gratia 
exempli, si quis narrans unam rem jocundam cum summa delectatione 
et dulcedine jam cepisset animos audientium, et dimitteret 
narrationem inchoatam, quanto ardore desiderarent audire 
residuum? ideo dicit: |e per te vedrai come m'era in disio 
d'udire da questi~, scilicet, spiritibus, qui faciebant mihi 
tantum gaudium et festum; |lor condizioni siccome agli occhi 
miei~, intellectualibus, |mi fur manifesti.~  

	|115-123.  O.~  Nunc autor introducit illum spiritum
gloriosissimum, qui exorditur, narrat, et offert se sibi, dicens:
|O bene nato~, idest, o Dantes, nate in bona hora, |a cui grazia~,
scilicet, divina, |concede veder li troni~, idest, sedes, |del
trionfo eternale~, idest, triumphantis ecclesiae, |'nanzi che la
milizia s'abbandoni~, quasi dicat in vita ante mortem, quod nulli
alio unquam concessit tali modo; |noi semo accesi del lume~,
scilicet, divino, |che per tutto 'l ciel si spazia~, idest, quo
omnes coeli replentur; et sic respondet de conditionibus de quibus
autor desiderabat scire.  Et dicit: |e per@o, se disii~, si pro
quia, |di noi chiarirti~, qui videmur tibi ita clari, |a tuo piacer
ti sazia~ quia libenter habebis optatum.  Et concludit autor: |cos@i
da un di quelli spirti pii~, scilicet, a spiritu Justiniani, qui
fuit justus et pius, |detto mi fu; e da Beatrice~, deinde statim
dictum fuit: |di' di' sicuramente~, quia prompti sunt, |e credi
come a Dii~, quia omnis beatus deus participatione, nec potest
dicere falsum. 

	|124-129.  Io.~  Hic autor ponit responsionem suam ad
spiritum, et primo se excusat si non cognoscit eum, dicens: |Io
veggio ben s@i come tu t'annidi~, idest, velaris, |nel proprio
lume~, quod est clarissimum, |e che dagli occhi il traggi~, quasi
ex duobus sideribus, |perch'ei corrusca~, idest, resplendet, |s@i
come tu ridi~, idest, laetaris; |ma non so chi tu se', anima
degna~, ista gloria, |n@e perch@e aggi il grado della spera~,
scilicet, Mercurii, |che si vela ai mortali~, idest, hominibus,
|come gli altrui raggi~, scilicet, solis: hoc dicit, quia Mercurius
semper concurrit cum sole, unde ipsum videre non possumus; ideo est
valde occultus, numquam enim recedit a sole nisi per paucos 
gradus.  Et hic nota bene, bone lector, quod merito sapientia 
figuratur per Phoebum, quae semper bona est sicut sol est optimus 
planeta; eloquentia vero figuratur per Mercurium qui est planeta 
medius, et ita eloquentia nunc bona nunc pessima.  Est enim sermo 
sicut gladius utilis in manu judicis, inutilis in manu praedonis; 
sermo enim in ore sapientis est sicut thesaurus desiderabilis, et 
tamen in protervo garrulo damnosum, nequitiae instrumentum.  
Sicut ergo Mercurius semper sociat solem, vel parum recedit ab 
eo, ita eloquentia sapientiam.  Iste ergo Justinianus justissimus 
imperator in dextra manu tenuit librum sapientiae, in quo tradit 
civilem sapientiam, quae est res sanctissima; in sinistra vero 
gladium eloquentiae.  Est enim rhetorica pars civilis scientiae, 
ut testatur Aristoteles et Tullius; vel quia arma tractavit quae 
debent esse juncta cum legibus in romano principe.  Unde bene 
Tullius: nihil aliud est eloquentia, nisi copiose loquens 
sapientia, de cuius mirabili virtute et potentia multa dicta sunt 
in Inferni cantica.  

	|130-139.  Questo.~  Hic ultimo autor apparat 
Justinianum ad loquendum, comparans ipsum soli; et continuans 
dicta dicendis, dicit: |Questo diss'io diritto alla lumiera~, 
idest, luminoso spiritui, |che pria m'avea parlato~, offerens se, 
|onde ella fessi lucente pi@a assai di quel ch'ell'era~, quia si 
erat primo luminosa facta est luminosior volens narrare inclita 
gesta sua, et multorum illustrium romanorum a simili, |s@i come il 
sol che si cela egli stessi~, oculis hominum, |per troppa luce~, 
propria, |come 'l caldo ha rose~, idest, consumpsit, |le 
temperanze de' vapori spessi.~  Hoc dicit, quia sol primo 
remittebat et temperabat splendorem eius, ita quod oculus poterat 
aliqualiter respicere ipsum, sicut ipse autor de se scribit, 
quando primo vidit Beatricem; |per pi@a letizia s@i mi si nascose 
la figura santa~, scilicet, Justiniani, |dentro al suo raggio~, 
idest, suae lucis, |e cos@i chiusa~, multo lumine, |mi rispose 
chiusa~, idest, velate, |nel modo che 'l seguente canto canta~, 
idest, secundum quod poetice describitur in sequenti capitulo. 
