	|SUMMARIUM.~  CANTUS VIGESIMUS, ^in quo movetur altera
quaestio et solvitur, et tangit de praedestinatione.~

	|Proemio.~  ^QUANDO colui che tutto 'l mondo alluma.~ 
Postquam in superiori capitulo proxime praecedenti autor noster
introduxit aquilam signum justitiae in corpore Jovis, quae
pertractavit unam quaestionem de profunda justitia Dei, et
redarguit reges iniustos contrariantes regibus qui sunt in ipsa
aquila; nunc consequenter in isto XX capitulo introducit dictam
aquilam ad nominandum aliquot spiritus famosiores inter alios, ex
quibus est composita ipsa aquila.  Et praesens capitulum potest
breviter dividi in quatuor partes generales.  In prima quarum
autor describit dispositionem aquilae et illarum animarum.  In
secunda aquila nominat quinque spiritus illustres, ibi: ^La parte
in me.~  In tertia dictum signum solvit unum dubium quod nascitur
pro duabus illarum animarum, ibi: ^Et avvegna.~  In quarta et
ultima describit immensam profunditatem praedestinationis
divinae, ibi: ^O predestinazion.~  

	|1-6.~  Ad primum ergo dico quod autor describit
dispositionem aquilae et ipsarum animarum; et primo exprimit
manifestationem illarum animarum pro apparitione stellarum.  Ad
cuius intelligentiam est praenotandum, quod autor volens
ostendere quomodo animae beatae illius signi aquilae
manifestabantur singulae, binae, ternae, in suis pusillis, facit
comparationem nobilem et propriam de hoc; et fingit quod in
mentem suam venit ille actus quem facit coelum quando sol tendit
ad occasum, quia scilicet tunc ostendit stellas quae sunt in eo. 
Ad propositum ergo autor vult sententialiter dicere, quod sicut
sole vergente ad occasum propalantur stellae in coelo, ita aquila
tacente omnes illae animae se propalaverunt in ipso signo.  Et
praemittit autor actum ipsum, de quo facit comparationem, dicens:
|Lo ciel che prima sol s'accende di lui~, idest, ista quo solo
sole primo illuminatur de die, |subitamente si rif@a parvente~,
idest, apparens et illuminatum adveniente nocte, |per molte
luci~, idest, lucidas stellas, |in che una risplende~, idest, in
quibus stellis, |una stella~, scilicet, sol, resplendet, quia
scilicet, omnes stellae recipiunt splendorem a sole.  Et hoc fit,
|quando colui~, scilicet sol, |che alluma tutto 'l mondo~, quia
sol illuminat omnia corpora superiora et inferiora, |si discende
del nostro emisperio~, idest, facit suum occasum, quia tunc
descendit a nostro hemisperio superiori ad alium hemisperium
inferius, |che 'l giorno si consuma d'ogni parte~, quia scilicet,
ubique fit nox.  Et hic nota quomodo comparatio est propria;
primo, quia sicut omnia sidera recipiunt lumen a sole, ita omnes
istae animae ab aquila; secundo, quia sicut sole lucente in
hemisperio nostro omnes stellae latent, et ipso recedente omnes
apparent, ita aquila loquente, omnes animae tacuerunt, et illa
tacente omnes coeperunt canere et scintillare.  

	|7-12.  E questo.~  Hic autor applicat dictam
comparationem ad suum propositum, dicens; |E questo atto del ciel
mi venne a mente~, idest, occurrit meae speculationi mentali,
|come il segno del mondo~, idest, cum aquila quae est universale
signum mundi, |e de' suoi duci~, idest, principium mundi, ut
totiens dictum est, |fu tacente nel benedetto rostro~, idest,
imposuit finem suo sermoni, quem fecerat de vitiosis regibus
christianis, loquens uno ore, vice, et nomine omnium aggregatorum
in ipso corpore aquilae ad consilium.  Et explicat ipsum actum
animarum, dum subdit: |per@o che tutte quelle vive luci~, idest,
vivaces et lucentes animae, quae repraesentabant ipsum signum
aquilae, |vie pi@u lucendo~, scilicet, magis quam primo,
|cominciaron canti~, et tangit excellentiam ipsorum cantuum,
dicens: |labili e caduci da mia memoria~, quia non possem eos ad
memoriam revocare, nec per consequens propalare, propter eorum
altitudinem, sicut jam patuit saepe de aliis cantibus.  

	|13-15.  O dolce amore.~  Hic autor quia non potest
repraesentare altitudinem cantus illarum animarum, extollit vocem
caritatis quae resonabat in illis; unde exclamat cum admiratione
et devotione, dicens: |O dolce amore~, scilicet, ardentis
caritatis, |che t'ammanti di riso~, idest, velaris laetitia,
|quanto parevi ardente~, quasi dicat, superexcellenter, |in quei
favilli~, idest, sibilis, scilicet, in vocibus canoris illorum
spirituum: unde dicit: |che aveano spirto solo di pensier santi~,
idest, qui cantus movebantur solum a sanctis curis, non vanis, a
quibus moventur cantus hominum amorosorum in mundo isto. 

	|16-21.  Poscia.~  Hic autor descripto cantu illarum
animarum, nunc describit apparatum aquilae ad loquendum iterum,
tacentibus illis; et primo describit discursum vocis per collum
aquilae per unam comparationem claram et propriam, et dicit: quod
visum fuit sibi quod aquila faceret per gulam illud murmur, quod
facit flumen bassum, cuius aqua clara labitur per mundas petras. 
Ordina et construe sic literam: |Udir mi parve un mormorar di
fiume che scende chiaro gi@u di petra in petra~, indeficienter;
unde dicit, |mostrando l'ubert@a del suo cacume~, idest, copiosam
venam montis a quo descendit, quia nunquam deficit sibi aqua.  Et
nota quod comparatio est propria ad propositum, quia sicut aqua
pura labitur cum levi murmure per flumen copiosum de lapide in
lapidem pulcros et politos, ita vox clara discurrebat cum dulci
resonamine per gulam abundantem aquilae de spiritu in spiritum
pulcros et lucidos, quos autor merito assimilat petris, quia
fuerunt velut petra firmi et constantes in justitia, et fuerunt
sicut lapides splendidi, pretiosi.  Unde subdit: |poscia ch'i
cari e lucidi lapilli~, idest, illi spiritus clari et gloriosi,
|ond'io vidi ingemmato il sesto lume~, idest, ex quibus lapillis
ego vidi adornatum planetam Jovis, qui est sextus planeta pulcer
et luminosus, |poser silenzio agli angelici squilli~, idest,
cantibus sive sonis, quasi dicat: postquam cessaverunt ab eorum
angelico cantu; nam ab angelis recipiunt formam sui cantus. 

	|22-27.  E come.~  Hic autor describit formationem vocis
illius aquilae per duas comparationes proprias; et breviter vult
dicere quod sicut cithara capit suum sonum in tastis, et
symphonia in foraminibus, ita aquila cepit suam vocem per cannam
gutturis, quasi vacuam.  Construe sic literam et expone: |E quel
mormorar~, idest, resonamen vocis, |rimosso d'aspettare indugio~
quasi dicat, sine interpositione morae, |salissi dell'aquila~, ab
illis spiritibus componentibus corpus eius, |su per lo collo come
fosse bugio~, idest, perforatum, |cos@i come suono prende sua
forma al collo della cetra~; et est propria comparatio, quia
sicut in cithara colligitur dulcis sonus ex multis chordis qui
formatur in collo, ita dulcis vox in aquila colligebatur ex
multis vocibus animarum et formabatur in collo.  Et adducit aliam
comparationem, dicens: |e s@i come vento che penetra~, idest,
pertransit per foramina collectus primo intra pellem inflatam,
supple et repete, prendit suam formam, |al pertugio della
sampogna~, idest, ad formam symphoniae in collo; et est etiam
haec propria comparatio; quia sicut in symphonia exit dulcis
sonus ex aere collecto intra pellem, et erumpit per foramen
fistulae, ita a simili in aquila ex spiritu concepto inter ipsam
exalabat vox dulcis per collum et emittebatur per os.  

	|28-30.~  Et subdit emissionem ipsius vocis, dicens: et
illud murmur praedictum, |fecesi voce quivi~, scilicet, in dicto
collo, |e quindi~, scilicet, in dicto collo, |uscissi per lo suo
becco~, et dicit: |in forma di parole, quali aspettava il cuore
ov'io le scrissi~, quasi dicat: et dixit mihi verba desiderata,
quae ego bene notavi, et postea descripsi.  Desiderabat autor
habere notitiam aliquorum spirituum excellentiorum de illa spera
joviali sicut supra in aliis speris.  

	|31-36.  La parte in me.~  Ista est secunda pars
generalis, in qua autor describit quosdam spiritus illustriores
in dicto signo aquilae.  Et primo reddit auditorem attentum ad
videndum et notandum spiritus illustres nominandos; et ad
evidentiam dicendorum volo praeconsiderare quod autor in
praecedenti capitulo vituperavit principes praesentis temporis,
quibus est commissum et permissum gubernaculum regni christiani,
qui dicunt eorum vitam fundatam vitiis, quia deberet esse lucida
virtutibus, ut praestarent bonum exemplum subditis.  Hic e contra
intendit glorificare principes qui propter bonam et justam
gubernationem regnorum meruerunt summam gloriam in terris, et
aeternam felicitatem in coelis; ideo introducit in oculo aquilae,
tamquam in organo nobiliori et vivatiori, sex principes
excellentes in virtute justitiae.  Ad propositum ergo dicit
autor: et illa aquila, |incominciommi~, idest, incoepit, supple
dicere mihi: |la parte~, scilicet, oculus, |che vede e pate il
sole nell'aquile mortali~, quia visus aquilae in mundo isto est
tam potens et fortis, quod solus videt et pati potest radios
solares; ergo multo fortius illa aquila immortalis videt et
videre potest radios solis justitiae, scilicet Dei, |or si vuoi
riguardar fisamente in me~; et subdit causam quare praecipue
oculus sit inspiciendus in ea; quia constitutus est ex
excellentioribus spiritibus; unde dicit: |perch@e de' fuochi
ond'io figura fommi~, idest, ex spiritibus ardentibus ex quibus
sum figurata et confirmata, |quelli, onde l'occhio mi scintilla
in testa~, idest, illi spiritus splendidiores, ex quibus oculus
compositus est, |son li sommi di tutti i loro gradi~, quasi
dicat: sunt viri summi et maximi.  

	|37-42.  Colui.~  Hic aquila incipit numerare
singulariter sex spiritus in oculo suo.  Et primus quem nominat
est David, quem tamquam dignissimum collocat in medio pro
pupilla, quia fuit rex justus, propheta maximus et bellator
fortissimus; dicit ergo: |Colui che luce in mezzo~, scilicet
oculi, |per pupilla~, idest, tamquam pupilla, |fu il cantor dello
Spirito Santo~, idest, David qui Spiritu Sancto inspiratus
cecinit, idest, prophetavit futuram incarnationem, passionem etc. 
Potest etiam dici cantor, quia descripsit psalmos suos in stilo
metrico, sed ex translatione non fuit servata lex metri; tamen
evidens signum huius extat, quod psalmi adhuc retinent quamdam
formam metri: sunt enim distincti per versiculos etc., ideo bene
appellat eum cantorem, quia carmina cantantur, et habent in se
legem musicae.  Et describit ipsum specialiter a quodam actu
humilitatis, dicens: |che translat@o l'arca~, idest, arcam
foederis, de qua translatione scriptum est Purgatorii decimo
capitulo, |di villa in villa~, scilicet, de domo Aminadab, qui
erat in Gabaon, usque ad civitatem David.  Et subdit quod nunc
gaudet in praemio sui laboris, dicens: |ora conosce il merto del
suo canto in quanto affetto fu~, idest, in quanta affectione et
quam ferventi fuit, |del suo consiglio~, scilicet, aeterni
consilii, |per lo remunerar ch'@e altrettanto~, idest, propter
condignum praemium quod correspondet ipsi merito; quasi dicat:
cognoscit quantitatem sui meriti per quantitatem praemii quo nunc
fruitur.  

	|43-48.  De' cinque.~  Hic aquila nominat secundum
spiritum sive principem justum, scilicet Traianum imperatorem,
quem describit a singulari virtute justitiae, dicens: |Colui de'
cinque che mi fan cerchio per ciglio~, idest, qui faciunt mihi
circulum circa oculum, |che pi@u mi s'accosta al becco~; in
extremo angulo oculi, |consol@o la vedovella del figlio~, de ista
satisfactione justitiae dictum est diffuse capitulo decimo
Purgatorii.  Et quia Traianus fuit paganus, ideo subdit quantum
periculum sit animae non credere Christum, dicens: |ora conosce
quanto costa caro non seguir Cristo~, quia scilicet, stetit in
infernali angustia per quingentos annos, scilicet, a die mortis
usque ad tempus Gregorii.  Unde dicit: |per la esperienza di
questa dolce vita, e della opposta~, idest, contraria, scilicet,
infernali, in qua stetit antequam resurgeret; quia Traianus
habuit experientiam de qualitate inferni et felicitate paradisi;
quasi dicat: nunc videt, quod nisi fuissent preces Gregorii esset
alibi et extra tantam gloriam; nec mireris, lector, si autor
iterum repetit laudes Traiani, de quo tam prolixe fecerat
tractatum in Purgatorio, quia iste fuit optimus omnium Augustorum
etc.  

	|49-54.  E quel.~  Hic aquila nominat alium regem justum,
scilicet Ezechiam prophetam, de quo scribitur libro Isaiae et
libro Regum, qui nuntiata sibi morte ab angelo prorupit in
planctum et lacrymas, dicens: ^Ego dixi: in dimidio dierum meorum
vadam ad portas inferi~; cuius lacrymis et precibus Deus
prolongavit spatium quindecim annorum.  Dicit ergo: |e quel che
segue in la circonferenza~, scilicet, dicti circuli post
Traianum, |di che ragiono~, idest, de quo circulo nunc loquor,
|per l'arco superno~, idest, per supercilium, |indugi@o morte per
vera penitenza.~  Et quia visa est revocari sententia divina in
isto, ideo subdit: |ora conosce che il giudicio eterno non si
trasmuta, perch@e degno preco fa crastino laggi@u dell'odierno~,
idest, differtur tempus faciendo de die hodierna crastinam.  Idem
dixit autor Purgatorii capitulo primo, ubi dixit: |che cima di
giudicio non s'avvalla~, etc.  Quomodo autem hoc fit, considera;
tamen dici potest quod sententia data in Ezechiam non erat
diffinitiva, sed interloquutoria.  

	|55-60.  L'altro.~  Hic aquila nominat alium principem
justum scilicet Constantinum, quem describit ab editione legum et
damnabiti dotatione ecclesiae, dicens: |L'altro~, scilicet,
Constantinus, |che segue con le leggi~, vel quia fecit leges
imperiales, quibus contulit omnes imperiales dignitates papae; de
compositione et reformatione legum dictum est VI capitulo huius
Paradisi, et dicatur hic de origine juris; et dicit: |e meco~,
quia ipse fuit qui transtulit aquilam in ortentem, ut habes VI
capitulo huius Paradisi, ubi dicitur: |Poscia che Constantin
l'aquila volse, si fece greco~, quia ivit ad standum in Graeciam,
ut dictum est, |per cedere al pastor~, idest, ut locum daret
papae; et dicit: |sotto buona intenzion che fe' mal frutto~,
quia, scilicet, sequuta est inde depravatio praelatorum
ecclesiae, sicut autor dicit Inferni capitulo: ^Ahi Constantin~
etc.  Et quia talis donatio facta per Constantinum ecclesiae fuit
destructio mundi, secundum opinionem autoris et multorum, ideo ne
crederetur ex hoc diminui praemium Constantini, subdit, quod
malus effectus, qui sequitur ad bonam mentem, vel intentionem et
operationem, non meretur poenam: unde dicit: |ora conosce come il
mal dedutto dal suo ben operar non gli @e nocivo~, quia, scilicet,
non praeiudicat gloriae eius, |avvegna che il mondo sia distrutto
i1ndi~, sicut autor scripsit finali capitulo Purgatorii; ad quod
novissimus Petrarcha: aeternum gemat ille miser etc.  

	|61-66.  E quel.~  Hic aquila nominat alium regem,
scilicet Guilelmum, qui fuit ultimus rex Siciliae de
successoribus Roberti Guiscardi; qui Guilelmus fuit avus
Constantiae, de qua dictum est Purgatorii capitulo, et Paradisi
capitulo.  Iste siquidem fuit optimus regum sui temporis in
justitia, liberalitate, clementia, et omni virtute heroica. 
Regnavit in Sicilia in MCLIIII etc.  Dicit ergo: |E quel che vedi
nell'arco declivo~, idest, in inferiori parte circuli, |fu
Guiglielmo cui~, idest, cuius mortem, |quella terra plora~,
idest, Sicilia plangit; et dicit: |che piange Carlo e Federico
vivo~, quia scilicet Carolus Ciottus qui tunc regnabat, faciebat
sibi de foris guerram, et dominus Fridericus intus gravabat ipsam
cum sua vilissima avaritia; vel dic quod plorat Carolum mortuum
patrem dicti Ciotti, qui perdidit ipsam Siciliam, quam
oppresserat per iniustitiam et tyrannicam avaritiam, ut scriptum
est supra capitulo huius Paradisi.  Et quia hic Guilelmus fuit
justissimus, ideo subdit bonum effectum ipsius justitiae.  Et hic
nota de justitia mirabili in pulcro Zerbino filio suo, dicens:
|ora conosce come lo ciel s'innamora del giusto rege~, idest,
quantum in coelo amatur justitia regalis.  Et dicit quod ostendit
per evidens signum fulgentem gloriam quam recipit pro sua
justitia, dicens: |et ancora il fa vedere~, idest, facit hoc
manifestum videri, |al sembiante~, idest, apparentiam, |del suo
fulgore~, idest, eius praeclari splendoris.  

	|67-72.  Chi crederebbe.~  Hic aquila ultimo nominat
ultimum spiritum in dicto oculo, scilicet quemdam Ripheum
troianum.  Ad cuius evidentiam est praesciendum, quod, sicut
scribit Virgilius in Eneidis, capta Troia a graecis Eneas, armata
manu succurrit regi Priamo ad palatium suum, qui occurrens
hostibus pugnavit acriter cum illis; in qua pugna multi
ceciderunt, inter quos fuit iste Ripheus miles troianus, quem
singulariter Virgilius laudibus extollit, dicens: ^cadit et
Ripheus justissimus armis~ etc.  Nunc ad literam: quia aquila
videtur dictura rem incredibilem, ideo petit cum admiratione:
|Chi crederebbe?~ quasi dicat, nullus, |gi@u nel mondo errante~,
idest, in mundo mortali ignorantia et errore pleno, |fosse la
quinta delle luci sante Rifeo troiano~, quia quinque animae
illustrium virorum et sanctorum faciunt oculum, et sexta,
scilicet, David, ponitur pro pupilla.  Unde dicit: |in questo
tondo~, idest, circulo vel cilio dicti oculi aquilae.  Et quia
iste Ripheus videtur habuisse singularissimam gratiam a Deo,
occultissimam hominibus quia infidelis, paganus per longa saecula
ante adventum Christi, videtur salvatus; ideo subdit: et ille
Ripheus: |ora conosce assai di quel della divina grazia che 'l
mondo veder non pu@o~, idest, homines mundani videre non possunt. 
Et hic nota quod multos damnamus quos Deus justificat etc., et
multa corpora sanctorum celebrantur in terris et caetera, sicut
patuit in Zapelecto de Burgundia etc., et hodie in Urbano V.  Et
dicit: |bench@e sua vista~, idest, quamvis sua visio, |non
discerna il fondo~, idest, profunditatem divinae gratiae; quasi
dicat: quamvis dixerim quod multum videat nunc de divina gratia,
non tamen credas quod videat totum, ita quod attingat fundum; et
hoc forte voluit dicere in praecedenti capitulo: |dunque nostra
veduta~; et hic nota quod autor profunde facit istam fictionem de
salvatione Riphei, per quam subtiliter dat intelligi
profunditatem divinae gratiae, quae interdum se extendit ad
hominem infidelem et paganum, et inspirat illi veram credulitatem
fidei per quam salvatur.  Unde ista fictio est quaedam responsio
ad id quod dicebatur supra de justo et virtuoso qui nascitur ad
ripam Indi; ideo bene autor introducit unum infidelem paganum
Ripheum, de quo minus videtur quod debuerit salvari ratione
temporis, quia fuit per multa annorum saecula ante adventum
Christi; ratione loci, quia fuit de Troia in oriente, ubi viguit
tempore illo alta superbia; ratione sectae, quia fuit gentilis
paganus non hebraeus.  Breviter ergo autor vult dicere ex ista
fictione talem conclusionem, quod talis vir paganus, de cuius
salvatione non sperabatur, est salvabilis.  Quod ista autem sit
intentio autoris satis declaratur infra, ubi dicit: |o
predestinazion.~  Verumtamen autor elegit potius istum nominatim
quam alium, quia Virgilius fecerat singularem commendationem de
justitia eius, ut jam patuit ex dictis.  

	|73-78.  Qual lodoletta.~  Hic autor describit
quietationem aquilae per unam comparationem claram; et dicit,
quod illa aquila habuit se tamquam alauda, idest, a cantu suo,
quia alauda primo cantando aliquandiu spatiatur per aerem, deinde
tacet quasi satiata ultima dulcedine; ita a simili aquila
aliquantum loquuta est cum autore, deinde fecit silentium, quasi
contenta ultima loquutione sua.  Nunc construe sic literam:
|L'imago della imprenta~, scilicet aquila ibi impressa et
figurata, |dell'eterno piacere~, scilicet divinae voluntatis quae
imprimit justitiam in illo planeta Jovis, |al cui disio~,
scilicet praedictae voluntatis divinae, |ciascuna cosa diventa
qual ella @e~, quia secundum placitum divinae voluntatis efficitur
talis qualis est, quia quicquid est ab eo est, |mi sembr@o tal~,
idest, est visa mihi talis, |qual lodoletta~, supple, videtur,
|che in aere si spazia~, idest, quae vagatur aliquantulum per
aerem, |e poi tace contenta dell'ultima dolcezza che la sazia~,
quia scilicet non vult amplius canere, etc.  

	|79-84.  Et avvegna.~  Ista est tertia pars generalis, in
qua dictum signum aquilae pertractat et solvit quaestionem, quae
nascitur de duobus praenominatorum spirituum, et primo describit
suam ardentem affectionem; et breviter vult dicere quod quamvis
illae animae clare viderint dubitationem suam in mente eius,
tamen non potuit expectare quod illae tangerent ipsum dubium;
immo festine praevenit eas.  Dicit ergo: |Et io non patio~,
idest, non passus fui, non sustinui, |aspettar tempo~, quo ipsae
animae loquerentur, |tacendo, avvegna che io fossi l@i al dubbiar
mio~, idest, quamvis essem talis ad dubium meum ostendendum,
|quasi vetro~, idest, transparens velut vitrum vel speculum,
|allo color che 'l veste~, quasi dicat: sicut color apparet in
vitro, ita dubium meum apparebat in me illis animabus; quasi
dicat, quod illae animae beatae clare videre poterant et videbant
in eo quaestionem, quam movere volebat circa animas duorum, et
tamen non potuit expectare.  Unde dicit: |ma~, illud dubium meum,
|mi pinse della bocca: che cose son queste?~ scilicet, quod
pagani viri sint in coelo?  Videbatur enim autori audire
contradictionem expressam, quia supra dictum erat in praecedenti
capitulo a praedicta aquila: |a questo regno non sal@i mai chi non
credette in Cristo~: ergo quomodo ista se invicem compatiuntur? 
Ideo bene dicit: |con la forza del suo peso~, quia istud dubium
visum est sibi valde ponderosum.  Et subdit quod ad ista verba
illae animae fecerunt magnum festum in splendore suo.  Unde
dicit: |perch'io vidi gran feste di corruscare~, idest,
scintillare, quia dubium istud tangebat profanditatem divinae
justitiae, propter quod animae justorum sic laetantur.  

	|85-87.  Poi.~  Hic autor intendit ponere responsionem
aquilae et introducit eam, quae primo tangit bonam intentionem
autoris.  Unde dicit: |Poi appresso~, quasi dicat, paullo post,
|lo benedetto segno~, scilicet, ipsius aquilae beatae, |mi
rispose con l'occhio pi@u acceso~, idest, oculo eius magis
illuminato, quia scilicet creverat splendor eius, |per non
tenermi sospeso in ammirare~, idest, ne teneret me pendulum in
admiratione dicti dubii.  

	|88-93.  Io veggio.~  Hic aquila exprimit bonam
intentionem autoris, dicens: |Io veggio che tu credi queste cose
perch'io le dico~, et bene facis tamquam bonus christianus, non
durus ad credendum ea quae sunt fidei, |ma non vedi come~, quasi
dicat: non vides rationem quomodo hoc esse possit, |s@i che sono
ascose~, idest, latentes tibi, |se son credute~, et declarat
dispositionem autoris per comparationem notam, subdens: |fui come
quei che apprende bene la cosa per nome, ma non puote vedere la
sua quiditade~, idest, non potest cognoscere suam essentiam, |per
s@e s'altri non la prome~, idest, explicet et pandat sibi.  

	|94-99.  Regnum.~  Hic aquila intendens ad solutionem
quaestionis facit unam praesuppositionem, quae facit ad
declarationem dubii; et sententialiter vult dicere in effectu,
quod duo sunt quae vincunt Deum, scilicet caritas et spes, quae
duae virtutes vincunt divinam voluntatem; quomodo autem hoc fiat
declarat in litera.  Adducit ergo verba evangelii, quae
scribuntur Matthaei XI capitulo dicens: |Regnum coelorum pate~,
idest, patitur, |violenzia~, idest, vincitur, superatur, |da
caldo amore~, idest, ab ardenti amore caritatis, |e da viva
speranza, che vince la divina volontate~, quia scilicet, Deus
vult quod paganus damnetur, et tamen ista voluntas permisit se
vinci a caritate Gregorii et spe Riphei; et quia istud dictum
videbatur absurdum, restringit ipsum et declarat quomodo debeat
intelligi, subdens et respondens tacitae quaestioni, |non a guisa
che l'uom sovranza all'uomo~, idest, non eo modo quo unus homo
superat et facit vim alteri, |ma vince lei~, idest, sed illa
caritas et spes vincit ipsam divinam voluntatem, |perch@e vuole
esser vinta~, idest, et divina votuntas sic victa, |vince con sua
beninanza~, idest, sua benignitate.  Et ad intelligendum plene
talem modum vincendi consideretur exemplum in nobis.  Aliquando
enim accidit, sicut Aristoteles scribit nono Ethicorum, et in me
aliquando sum expertus, quod unus amicus aliquando habet
contentionem et disputationem cum amico super aliqua re, et
vincit et convincit ipsum ratione; tamen ex curialitate et
placibilitate ne ille rubore confundatur, conceditur sibi
victoriam causae, et sic victor vult vinci, et tamen de rei
veritate vincit; ita est in proposito.  

	|100-102.  La prima.~  Hic aquila facta ista positione
explicat ipsam quaestionem autoris, dicens: |La prima vita del
ciglio~, idest, anima Traiani quae est prima cilii, nam David est
in medio pro pupilla, |e la quinta~, idest, anima Riphei, |ti fan
maravigliare~, idest, dant tibi causam mirandi et dubitandi,
|perch@e ne vedi la region degli angeli dipinta~, idest, quia
vides eos adornantes coelum, quod est patria angelorum; quasi
dicat: quia vides eos in ista coelesti beatitudine.  

	|103-105.  De' corpi.~  Hic aquila respondet quaestioni
propositae, et dicit breviter: certe tu non debes mirari de
salvatione istorum, quia animae eorum |non uscir di corpi
gentili~, idest, non mortui sunt pagani, |come credi, ma
cristiani in ferma fede~, scilicet, christiana.  Et dicit:
|quel~, scilicet, Ripheus in fide, |de piedi passuri~, idest,
quia credidit adventum Christi qui debebat pati, |e quel~,
scilicet, Traianus, in fide, |de' piedi passi~, quia credidit
Christum jam venisse et passum fuisse.  

	|106-111.  Ch@e l'una.~  Hic aquila declarat dictum suum
in utroque, et primo in Traiano, dicens: |Ch@e l'una~, scilicet,
anima Traiani, |torn@o all'ossa~, idest, suscitata est,
|dall'Inferno u' non si riede~, idest, in quo inferno non
reditur, |giammai a buon voler~, quia ibi non est amplius
poenitentiae locus, ut saepe dictum est in libro Inferni; et quia
anima semper in inferno stat obstinata in ea dispositione qua
moritur.  Et reddit causam huius suscitationis, dicens: |et ci@o
fu mercede di viva speme~; unde exponens sic repetit: |di viva
speme~, idest, vivae spei, dico, |che mise sua possa nei prieghi
fatti a Dio per suscitarla~, idest, quae viva spes Gregorii
fecit, cuius preces efficaces ad suscitandum ipsum, ut ageret
poenitentiam de commissis et salvaretur.  Unde dicit: |s@i che sua
voglia potesse esser mossa~, ut tandem moveretur, quia dictum est
in Inferno nunquam reditur ad bonum velle.  Ideo Traianus quandiu
fuisset in inferno non poterat moveri ad bonam voluntatem, sed
suscitatus ad preces Gregorii redivit ad bonum velle; et sic qui
fuerat justus paganus factus est bonus christianus.  

	|112-117.  L'anima.~  Hic aquila describit conversionem
et emendationem Traiani, dicens: |l'anima gloriosa~, idest,
gloriosi principis Traiani, |tornata onde si parla~, idest,
reversa ab inferno, de quo hic loquor, |nella carne~, quasi
dicat, suscitata a morte ad vitam, |in che fu poco~, quia parum
stetit in vita, |credette in lui~, scilicet, in Christum, |che
potea aiutarla.~  Et subdit: et illa anima Traiani, |credendo,
s'accese in tanto fuoco~, idest, tanto ardore, |di vero amore
ch'alla morte seconda~, quia si suscitata necessario mortua est
bis, |fu degna di venire a questo giuoco~, idest, ad coelestem
beatitudinem in isto signo justitiae, sub quo feliciter
triumphaverat in prima vita.  

	|118-123.  L'altra.~  Hic aquila describit salvationem
alterius animae, scilicet Riphei; et breviter dicit, quod ex
singulari infusione divinae gratiae et dono Dei posuit totum suum
studium ad justitiam in mundo; et propter hoc Deus immisit in
eius intellectum quod debebat mittere suum filium ad incarnandum
propter redemptionem humani generis.  Dicit ergo: |L'altra~,
scilicet, anima Riphei, |pose tutto suo amore laggi@u~, scilicet,
dum viveret in mundo mortali, |a drittura~, idest, ad aequitatem
justitiae, |per grazia~, scilicet, divina, |che stilla~, idest,
derivat, |da s@i profonda fontana~, scilicet, a bonitate Dei, |che
mai creatura non pinse l'occhio insin alla prima onda~, idest,
quod nunquam intellectus creatus sive angelicus, sive humanus
potuit penetrare usque ad fundum talis fontis.  Et subdit quomodo
ex prima gratia quae concesserat sibi tantum amorem ad justitiam
devenit ad secundam gratiam cognoscendi redemptionem futuram. 
Unde dicit: |perch@e Dio di grazia in grazia gli aperse l'occhio~,
idest, illuminavit intellectum clausum sibi et aliis paganis,
|alla nostra redenzion futura~, quam Christus facturus erat.  

	|124-126.~  Et subdit ipsam credulitatem, dicens: |onde
credette in quella~, scilicet, redemptionem.  Unde dicit: |e non
sofferse pi@u da indi~, idest, post quam habuit talem
illuminationem, |il puzzo del paganesmo~, idest, infidelitatis,
quae inficit animam.  Et hic nota quod illi infideles gentiles de
rei veritate faciebant in honore deorum suorum multa foeda non
solum offendentia Deum verum, sed etiam corrumpentia bonos mores
hominum; et non solum illi pagani orientales, sed etiam graeci et
romani qui fuerunt civiliores, sicut multipliciter Augustinus de
Civitate Dei, de arcadibus apud graecos, et de ludis scenicis
apud romanos et de muliere coronante veretrum apud Lavinium.  Et
dicit: |e riprendeane le genti perverse~, idest, paganos perverse
colentes illos deos suos.  

	|127-129.  Quelle.~  Hic aquila facit antiphoram: poterat
enim autor obiicere: quomodo iste salvatus est sine baptismo?
respondet: |quelle tre donne~, scilicet, fides, spes et caritas,
|che tu vedesti dalla destra ruota~, scilicet in paradiso
deliciarum, ut scriptum est Purgatorii capitulo, |gli fur per
battesmo.~  Ad cuius intelligentiam est notandum, quod triplex
est baptismus, scilicet flaminis, sanguinis et aquae etc.  Et
dicit: |dinanzi al battezzar pi@u d'un millesmo.~  Et bene dicit,
quia ab excidio Troiae usque ad aedificationem Romae fuerunt anni
quadrinquenti quatuordecim, et ab aedificatione Romae ad
nativitatem Christi anni septingenti quinquaginta duo; postea a
nativitate Christi usque ad eius baptismum anni secundum Orosium
tres.

	|130-132.  O predestinazion.~  Ista est quarta et ultima
pars generalis, in qua autor describit profunditatem divinae
justitiae.  Unde fingit quod aquila finita narratione sua de
Ripheo, qui ita salvatus est, prorumpat in unam exclamationem
admirativam, dicens: |O predestinazion~, scilicet, divina,
|quanto la tua radice~, idest, profunditas, |@e rimota da quegli
aspetti~, idest, a consideratione hominum, quia a nobis non
potest fieri ratiocinatio de ipsa; unde dicit: |che non veggion
tutta la prima cagion~, quia scilicet prima causa, unde
praedestinatio movetur, non videtur tota.  

	|133-138.  E voi.~  Hic aquila dat optimum consilium
circa judicationem; et assignat rationem arguens a minori, quia
quod non possunt beati immortales, multo fortius non possunt
miseri mortales; unde dicit: |E voi mortali~, idest, tu Dantes et
alii homines, qui estis ita prompti ad judicandum, |tenetevi
stretti a giudicare~, ne relaxetis ita fraenum, |ch@e noi che Dio
vedemo non conosciamo ancor tutti gli eletti~, idest, numerum
praedestinatorum, quia Deus reservat sibi hoc.  Et subdit
removens dubitationem, quod talis diminutio non videtur eis
gravis, immo suavis, dicens: |e cos@i fatto scemo~, quale est non
videre numerum electorum, |@enne dolce~, idest, est nobis gratum;
sed assignat causam, dicens: |perch@e 'l ben nostro~, idest,
beatitudo nostra, |s'affina in questo bene~, idest, perficitur in
hoc bono, scilicet, |che e noi volemo quel che vuole Dio~, idest,
quod voluntas nostra conformatur voluntati divinae, sicut
ostensum est tertio et septimo capitulo Paradisi.  

	|139-141.  Cos@i.~  Hic autor concludit narrationem,
dicens: |soave medicina~, idest, dulcis persuasio quae habuit
medicare vel curare temeritatem judicandi, quae est magna
infirmitas mentium humanarum; |cos@i data mi fu~, scilicet, sicut
dictum est, |da quella imagine divina~, idest, ab aquila, quae
poetice loquendo est avis Jovis, vel anagogice, quia facta est ex
illis divinis spiritibus; et dicit: |per farmi chiara la mia
corta vista~, idest, meam cognitionem intellectualem quae non
videbat tantum de judicio divino.  

	|142-148.  E come.~  Hic autor volens finire capitulum
describit magnam festivitatem, quam fecerant illae duae animae,
de quibus habitus fuit longus sermo, per unam comparationem
claram et propriam.  Et breviter dicit quod sicut bonus
citharista concordat cum bono cantore, ita quod qualitas cantus
correspondet qualitati soni consonanter ad maiorem delectationem;
ita a simili illae duae animae, scilicet Traiani et Riphei,
concordanter scintillabant, donec aquila loquuta fuit de eis, et
conformabant proportionaliter scintillationes eorum cum verbis
ipsius aquilae.  Construe sic literam: |e mi ricorda ch'io vidi
le duo luci benedette~, scilicet primam et quintam, |muover le
fiammette~, idest, scintillationes, |con le parole~, scilicet,
ipsius aquilae, a simili, |pur come batter d'occhi~, quia similes
aequaliter clauduntur et aperiuntur, sicut dictum est de hoc
supra, |mentre che parl@o~, idest, donec illa aquila loquuta fuit;
et haec vidi facere dictas duas animas, |s@i come buon citarista
fa seguitar lo guizzo della corda a buon cantore~, quasi dicat:
sicut bonus citharedus conformat sonum suum perite cantui boni
cantoris: et dicit: |in che lo canto acquista pi@u di piacere~,
quia sicut patet ad sensum magis delectat audientes cantus mixtus
cum sono, quam solus cantus et solus sonus per se.  Et, ita in
proposito plus gaudii recipiebat autor ex loquutione aquilae
sociata cum scintillatione illarum animarum, quam fecisset ex
loquutione sola et scintillatione sola; et sic perpendere potes
quomodo dicta comparatio apte ancillatur huic proposito.  Deo
gratias.  Amen.
