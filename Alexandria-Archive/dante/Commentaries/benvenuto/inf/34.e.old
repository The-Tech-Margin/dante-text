	|SUMMARIUM.~  CANTUS TRIGESIMUS QUARTUS ET ULTIMUS
INFERNI, ^in quo tractat de statu Luciferi et de sua figura, ac
de~ ^poena Judae Scarioth, et Cassii et Bruti tormentatorum a~
^Lucifero; et sicut visis omnibus exiverunt ambo de abysso, ubi~
^Virgilius declaravit Danti quamdam quaestionem etc.~

        |PROEMIO~  ^Vexilla regis prodeunt Inferni.~  Postquam in
superiori capitulo proxime praecedenti autor noster tractavit et
determinavit de tertia specie proditorum qui puniuntur in tertia
specie lacus glacialis; nunc consequenter in XXXIIII et ultimo
capitulo agit et tractat de quarta specie proditorum et poena
eorum qui prodiderunt dominos suos, a quibus receperant multa et
magna beneficia, qui puniuntur in quarta parte glaciei.  Et
praesens capitulum potest breviter dividi in tres partes
generales; in prima quarum describit in generali poenam istorum
proditorum, et imperatorem et dominum totius inferni, qui
consistit in centro.  In secunda describit in speciali triplex
caput Luciferi, et tres spiritus qui puniuntur in triplici ore
eius, ibi: ^O quanto.~  In tertia et ultima describit suum
recessum ab inferno, et removet duo dubia, circa ipsum recessum,
ibi: ^Ma la notte.~

	|1-3.~  Ad primum dico, quod autor tractat de poena
proditorum pessimorum omnium; sed primo praemittit signa
imperatoris manentis in isto loco, dicens: |il maestro mio
disse~: |vexilla~, idest, insignia, scilicet sex alae Luciferi,
quae videbantur magna vella, sicut dicitur hic paulo infra,
|regis Inferni~, idest, infernalis, |prodeunt~, idest, exeunt, a
longe veniunt ad visum nostrum, quia quanto maius est vexillum,
tanto magis videtur a longe.  Et hic nota quod autor ideo hoc
fingit, quia quando vexillum explicatur est signum quod dominus
est prope; nam vexillum solet portari prope et ante dominum,
quamvis praecesserit magna multitudo exercitus, |verso di noi~;
et dicit: |per@o dinanzi mira~, scilicet, ante te, |se tu il
discerni~, scilicet, ipsum regem.

	|4-7.~  Et declarat formam visionis vexillorum per unam
comparationem domesticam et claram: et vult breviter dicere, quod
videbat taliter istas alas ventilantes per aerem, sicut homo
videt a longe palas ventantes unius molendini, vel de die quando
est magna nebula, vel de nocte; dicit ergo: |veder mi parve un
dificio allotta, come par da lungi un molin che vento gira,
quando una grossa nebbia spira~, scilicet de die quando est valde
caliginosa, |o quando l'emisperio nostro annotta~, idest, vel
quando fit nox in hemisperio nostro superiori naturaliter, sive
nubibus.  Hoc est dicere: ego parum discernebam illa insignia in
confuso, sicut si viderem unum molendinum moveri ad ventum vel de
die nebulosa, vel de nocte obscura.  Et hic nota quod comparatio
est propria; quia sicut multae palae molendini velociter
volvuntur, ita multae alae altae et amplae Luciferi movebantur
velociter, et emittebant magnum ventum: et videbat alas in
obscuro, quia diabolus non apparet nisi in tenebra, quia eius
nocumenta et tentamenta non fiunt nisi in obscuro.  Ideo bene
fingit quod in tenebra noctis, vel nebula diei videt ista
insignia quantumcumque maxima;

	|8-9.~  et quia magnus ventus procedebat ab alis magnis,
dicit: |per@o per lo vento~, qui erat multiplex a multis alis, |mi
ristrinsi retro al duca mio~, scilicet post terga Virgilii, |che
non v'era altra grotta~, idest, alia spelunca, in qua laterem,
quasi dicat: non habebam aliud refugium, nisi solam umbram
Virgilii.

	|10-12.  Gi@a.~  Hic autor describit forman poenae
ultimorum proditorum; et dicit quod ingressus curiam istius
regis, vidit animas in totum tectas sub glacie.  Dicit ergo: |gi@a
era l@a dove l'ombre eran tutte coperte~, ubi huc usque invenerat
animas pro parte discoopertas.  Sed istae gravius caeteris
deliquerant in proditione, |e trasparian come festuca in vetro~,
idest, quia anima proditoris vilior festuca, videbatur in ista
glacie lucidissima, licet esset cooperta; et facit parenthesim,
dicens: |e con paura il metto in metro~, quia mens horret et
manus tremit, metrice describendo ista.

	|13-15.~  Et distinguit diversas formas poenarum secundum
diversas formas delictorum, dicens: |altre stanno erte~, et
istarum rectarum, |quella col capo~, idest, aliqua stat erecta
cum capite desuper, |e quella con le piante~, idest, aliqua stat
cum capite deorsum plantato, sicut saepe plantantur proditores in
mundo isto; |altra riverte il volto ai pei~, idest, reflectit
caput ad pedes, |come arco~; et toti tamen stant sub glacie, quia
tales sunt omnino perditi in proditione.

	|16-21.  Quando.~  Nunc autor, ostenso quomodo Virgilius
ostenderit sibi a longe alas, ostendit quomodo ostenderit ipsi de
prope ipsum Luciferum; et primo ostendit quomodo Virgilius
praedisposuerit ipsum ad videndum tam terribilem regem, dicens:
|dinanzi mi si tolse~, scilicet, ille Virgilius, ut daret mibi
locum videndi cum essem post terga eius, |quando noi fummo fatti
tanto avante~, idest, cum tantum processissemus versus illa
insignia, |ch'al mio maestro piacque di mostrarmi la creatura che
ebbe il bel sembiante~, scilicet, Luciferum, qui fuit pulcerrima
creaturarum, |e fe ristarmi~, ubi prius ambulabant, et quia
venerunt ad passum fortem, ideo firmaverunt se, |dicendo: ecco
Dite~, scilicet rex infernalis, unde civitas istas appellatur
civitas Ditis, |ecco il loco~, scilicet centrum infernum, |ove
coven che di fortezza t'armi,~ quasi dicat: ecce ultimum malum a
quo procedunt omnia mala, ideo sis fortis.

	|22-27.~  Et subdit effectum istius visionis; unde
apostrophans ad lectorem ut reddat ipsum attentum, dicit: |o
lettor, nol dimandar, com'io divenni allor gelato e fioco~,
idest, qualiter perdidi vigorem et vocem prae timore; et excusat
se a descriptione istius ultimi timoris, dicens: |ch'io non lo
scrivo~; et ecce causam, |per@o ch'ogni parlar sarebbe poco~, quia
si autor saepe habuit magnos timores in inferno, et multum timuit
videre diabolos, sicut patuit in introitu istius civitatis,
quanto magis nunc in centro omnium malorum extimuit regem omnium
diabolorum?  Et sic vide quam pulcre autor describit timorem suum
in eo quod ostendit se non posse ipsum explicare, quasi dicat:
iste fuit timor incomprehensibilis, infinitus, et qui non potest
intelligi nisi ab experto, unde dicit: |io non morii~, quia sum
adhuc vivus, |e non rimasi vivo~, quia perdidi omnem sensum et
intellectum pro tunc; ergo, o lector: |pensa per te omai qual io
divenni, privo~, pro privatus, |d'uno e d'altro~, scilicet morte
et vita, |s'hai fior d'ingegno~, idest, si habes aliquid rectae
intelligentiae.  Est autem hic attente notandum, quod autor hic
procedit prudenter et caute; nam vult dare intelligi spiritualia
per corporalia, et invisibilia per visibilia, sicut etiam divina
scriptura saepe facit in multis, ut scribit IIII capitulo
Paradisi.  Ista ergo litera non est intelligenda sicut sonare
videtur, quia diabolus non est turpis nec terribilis, cum sit
angelus; sed autor per fictionem suam figurat pravos effectus qui
procedunt ab eo, et oportet sic loqui vulgo.  Dicunt enim
vulgares quod unusquisque moriens cogitur de necessitate videre
diabolum in morte, quod tamen est ridiculosum, nisi intelligatur
praedicto modo; quia scilicet homo sentit eius tentationem qui
adest et proponit homini, et ad memoriam reducit omnia mala et
peccata quae fecit, ut inducat ipsum in desperationem.  Diabolus
ergo non est magnus, nec parvus, nec turpis, nec pulcer, nisi eo
modo quo dictum est.

	|28-29.  Lo imperador.~  Hic describit in speciali ipsum
Luciferum a magnitudine et mansione eius, dicens: |lo imperador
del doloroso regno~, scilicet, inferni, |di mezzo il petto uscia
fuor de la ghiaccia~, quia a medio supra stat supra centrum; a
medio infra intra centrum;

	|30-33.~  et ostendit immensam magnitudinem eius per unam
partem eius, et vult dicere quod brachia Luciferi erant tanto
maiora uno gigante, quanto gigas est maior ipso Dante.  Dicit
ergo: |e pi@u mi convegno con un gigante~, idest, ego Dantes qui
sum parvus habeo maiorem convenientiam magnitudinis cum uno
gigante qui est maximus, |che i giganti non fan~, idest,
conveniunt, |con le sue braccia.~  Et hic nota quod autor merito
dat longa brachia isti regi juxta illud Ovidii: ^An nescis longas
regibus esse manus~; quia per istam longitudinem brachiorum
figurat longam potestatem istius magni regis, qui habet sub se
multos reges, et extendit brachia sua ad orientem, occidentem et
per totum; et concludit: |vedi oggimai quanto esser dee quel
tutto~, scilicet reliquum corpus, |ch'a cos@i fatta parte~, idest,
talibus brachiis, |si confaccia~, idest, conformetur et
proportionetur.

	|34-36.~  Et arguit, quod vere debeat esse autor omnis
doloris, dicens: |ogni lutto~, idest, planctus, |ben dee
procedere da lui s'ei fo s@i bello, se~, pro quia, |com'elli @ee
ora brutto~, quanto enim fuit pulcrior ante lapsum, tanto turpior
post lapsum, quia privatus est gratia qua erat dotatus; |e alz@o
le ciglia~, idest, et si ipse superbivit, |contra 'l suo
fattore~, idest, creatorem, qui ex nihilo fecerat eum tam
excelsum.

        |37-45.  O quanto.~  Ista est secunda pars generalis in
qua autor describit triplex caput Luciferi et tres spiritus, qui
puniuntur ab eo; et quia istud caput erat monstruosum et
triforme, ideo autor cum admiratione exclamat: |o quanto parve a
me gran meraviglia, quand'io vidi tre faccie a la sua testa.~ 
Est autem hic diligentissime advertendum, quod autor subtiliter
fingit Luciferum habere tria capita diversa; quoniam nulla
videtur maior distantia vel difformitas illa quae est inter
summum Deum et summum diabolum.  Primo namque in Deo est summum
bonum, in diabolo summum malum; secundo, in Deo est summus amor,
in isto summum odium; tertio, in Deo est summa sapientia, in isto
summa ignorantia; quarto, in Deo est summa lux, in isto summa
tenebra; quinto, in Deo est summa veritas, iste est pater
mendacii; sexto, in Deo est summa vita, in isto est mors sine
morte; septimo, a Deo procedit omne gaudium, ab isto omnis
tristitia; octavo, Deus est altissimus in summo coelo, iste est
infimus in profundo terrae; nono, Deus est clementissimus et
misericorditer parcit, iste crudelissimus, semper irascitur.  Hoc
autem pro tanto dictum sit, quia autor noster hic ex dictis
elicit tantum tria quae videntur recte contrariari in istis. 
Sicut enim Deus est trinus et unus, in quo est summa potentia,
summus amor, et summa sapientia; ita in isto est summa
impotentia, summum odium, summa ignorantia.  Primum probatur,
quia non potest nisi mala, quae potestas procedit a magna
impotentia; unde si pravus homo vel angelus malus posset dici
potens quia potest mala, sequeretur, quod esset potentior Deo,
qui nullo modo potest mala.  Secundum, scilicet odium, patet,
quia diabolus odit diligentes se et servientes sibi.  Tertium
etiam, scilicet ignorantia eius faciliter ostenditur, quia sicut
homo pravus, teste philosopho, potest dici astutus sed non
prudens, cum prudentia sit summa virtus; ita malitia diaboli non
potest vocari sapientia, sed potius ignorantia.  Nunc ergo ad
literam: autor describit ista tria capita, unumquodque sub certa
figura, dicens: |l'una dinanci~, scilicet testa media, |e quella
era vermiglia~, et ista prima figurat impotentiam, quae accendit
et inflammat ipsum; |l'altre erano due, che si giungeano a
questa~, quia una a dextris, altera a sinistris uniebatur illi
mediae, |sovresso il mezzo di ciascuna spalla~, quae erat ita
ampla, quod unum caput bene sedebat in ea; ideo dicit: |e si
giungeano al toco de la cresta~, idest, coniungebantur faciei
mediae, quae erat rubea sicut crista, et supereminens aliis in
modum cristae quae stat alta in summitate, |e la destra parea tra
bianca e gialla~; idest, pallida, et haec figurat odium invidiae
diaboli; |la sinistra era tal~, idest, tam nigra, |a veder,
quali~, scilicet aethiopes nigri, |vengon di l@a~, scilicet, ab
austro, |onde il Nilo s'avvalla.~  Nilus enim fluvius transit per
AEthiopiam, Africam et AEgyptum; per hanc faciem nigram figurat
ignorantiam quae est tenebrosa semper.

	|46-47.  Sotto.~  Hic autor describit in speciali alas
Luciferi, dicens: |sotto ciascuna uscivan due grandi ali~, et sic
erant sex.  Istae alae figurant instigationes et inspirationes
diaboli, quae sunt valde magnae, cum quibus discurrit per totum
mundum; ideo dicit: |quanto si conveniva a tanto uccello~, idest
tam magno, quia habet alas quibus volat, et ungues quibus rapit
et aucupatur semper praedam.

	|48.~  Et specificat magnitudinem alarum per unam
comparationem manifestam, dicens: |vele di mar non vid'io mai
cotali~; et bene dicit; nulla enim vela ita currunt per aquam,
sicut alae diaboli per totum mundum amarum, nec ulla vela
deducunt navim ad tot scopulos, ad tot naufragia, ad tot pericula
et damna, sicut alae diaboli deducunt vitam hominis, qui vere est
sicut navis fragilis, instabilis, quam vagantem per varios
fluctus istae alae mergunt in abyssum.

	|49-52.~  Et describit autor pennas alarum diaboli per
unam comparationem pulcram, dicens: |non avean penne~, scilicet
illae alae non habebant proprie pennas, quia occultas, |ma di
vispistrello era lor modo~, idest, nisi solum tales, quales habet
vespertilio.  Ad quod sciendum quod vespertilio dicitur quasi
vespere utens animal; eo quod vespere volat, et est quasi volans
mus.  Habet enim caput muris, et est in figura capitis canis, et
aliquando invenitur cum quatuor auribus; dentes habet serratiles,
et imitatur in voce exili potius latratum canum, quam stridorem
murum; corpus habet pilosum fulvo pilo; alas habet membranales,
et in cubitis alarum habet unum digitum quo tenet se quando
haeret parietibus; caudam habet valde latam et membranalem, et in
cauda est figura duorum pedum cum quinque digitis, et acutis
unguibus, quibus similiter se tenet, quando haeret muris; non
enim habet statum vel sessionem sicut alia animalia, sed quando
non volat, aut supenditur parietibus in rimis umbrosis, aut jacet
in cavernis: cibus eius est muscae, culices, et hunc quaerit
volans de nocte.  Et sic nota quantam similitudinem habet iste
miser cum vespertilione ave miserrima, quae in aliquo participat
cum mure per furtum, in aliquo cum cane per crudelitatem; nec
habet statum, sicut caetera animalia, et vorat vilia animalia
quae nascuntur de corruptione, et habet ungues acutos
rapacitatis, et pellem pilosam; et breviter comparatio est
optima.  Sicut enim vespertilio proditor spoliatus plumis suis
missus est in tenebram nocturnam ab aquila juxta fabulam AEsopi,
unde non audet apparere in luce; ita recte ipse Lucifer, qui
prodidit Dominum Deum suum, et velut transfuga deseruit coelum,
privatus gloria et luce sua damnatus est ad tenebram aeternam
inferni, et non volat nisi nocte, quia in occulto tentat; et
sicut omnes aves odiunt et persequuntur vespertilionem, ita omnes
angeli boni ipsum inimicum lucis.  Et tangit exercitium et
officium illarum alarum dicens: |e quelle insuso alzava~, idest,
erigebat alas contra coelum, contra Deum, |s@i che tre venti si
partian da ello~, quia scilicet habebat tria paria alarum, et
hinc procedebat causa totius glaciei.  Unde dicit: |quindi Cocito
tutto s'aggelava.~  Nam sicut ventus spirans ab Aquilone
inglaciat aquas, ita inspiratio illius qui dixit: ^ponam sedem
meam ab Aquilone~, inglaciat corda istorum proditorum.

	|53-54.~  Et tangit tristitiam eius, dicens: |con sei
occhi piangeva~, suam miseriam aeternam, |e per tre menti
gocciava al petto sanguinosa bava~, emittebat enim bavam in modum
apri ex ira et odio lacerans crudeliter tres spiritus; et sic
sanguis illorum manans faciebat bavam sanguineam.

	|55-57.  Da ogni.~  Nunc consequenter autor describit
poenam trium proditorum antiquorum, qui puniuntur ab isto
principe daemoniorum, quorum unus prodidit aeternum Principem,
alii duo principem terrenum; et primo proponit poenam istorum in
generali, dicens: ille Lucifer, |dirompea coi denti un peccator~,
idest, summum proditorem, |da ogni bocca.~  Et tangit modum per
comparationem claram et propriam; et vult breviter dicere quod
Lucifer dirumpebat et dissipabat quemlibet istorum eo modo quo
linum maceratur et laceratur; unde dicit: |a guisa di maciulla~;
est enim maciulla instrumentum ligneum quo excutitur linum, quod
alibi appellatur gramma, ideo dicit: |s@i che tre ne facea cos@i
dolenti.~

	|58-60.~  Et specificat poenam maiorem eius, qui erat in
medio, dicens: |a quel dinanzi il mordere era nulla, verso il
graffiar~, vult dicere quod morsio quam faciebat Judae nihil erat
respectu lacerationis quam faciebat cum unguibus; unde dicit:
|che talvolta la schiena rimanea de la pelle tutta brulla~,
idest, pauperata et nudata.

	|61-63.~  Et nominat istum, cuius proditio excedit omnes
proditiones mundi, dicens: |disse il maestro~, scilicet
Virgilius; |quella anima lass@u che ha maggior pena~, scilicet in
ore medio Luciferi, |@ee Giuda Scariotto~; sic denominatus a loco,
|che 'l capo ha dentro~, scilicet, intra os, |e fuor le gambe
mena~, scilicet extra os.  Et hic nota quod justissime autor
fingit quod Lucifer, qui primus prodidit Dominum Deum suum, a quo
receperat tantam praerogativam excellentiae, puniat Judam, qui
prodidit Christum Deum et hominem Dominum suum, a quo receperat
tot singularia beneficia.

	|64-67.  De gli altri.~  Hic Virgilius nominat alios duos
qui prodiderunt principem romanum, scilicet Brutum et Cassium,
qui prodiderunt Julium Caesarem.  Et ad intelligentiam claram
istius litterae est sciendum, quod M. Brutus et Caius Cassius
post mortem Julii Caesaris fugientes a Roma occupaverunt
provincias sibi datas ab ipso Caesare, scilicet Syriam et
Macedoniam.  Augustus autem, victo Antonio apud Mutinam, fecit
deinde foedus secum, ut posset cum illo mortem Caesaris
vindicare.  Contractis ergo viribus utrorumque exercituum in
Thessalia, quae destinata erat bellis civilibus romanorum,
pugnatum fuit cum tanto fervore quod aliquandiu neutra partium
victrix vel victa videbatur; sed fortuna favens Augusto, tandem
dedit illi victoriam duplici errore.  Nam Cassius contra Antonium
ardenter pugnans cum compulisset ipsum retrocedere, visus est
videre Julium Caesarem obvium facientem impetum in eum.  Credo
ego quod timor animi finxit sibi talem imaginem; quo monstro
perterritus refugit: et cum jam sui invasissent castra Augusti,
et lectum mucronibus perforassent, quia credebant illum infirmum
ibi esse, qui tamen erat in proelio, Cassius, cuius castra
similiter capta fuerant, videns suos reverti, credens illos
fugere, fugit in montem proximum; sed pulvis, strepitus et nox
vicina non permiserunt sibi sentire rem.  Unde cum explorator ad
hoc missus tardaret reverti, Cassius proprio gladio se
transfixit, et sic poenam parricidii dignam luit, suis adhuc pro
parte vincentibus.  Brutus autem, cum perdidisset animum ex morte
Cassii, fugiens, omni spe perdita, precibus obtinuit ut a
Stratone socio suo interficeretur, cuius corpus Antonius fecit
cum suo pallio honorifice cremari.  Augustus autem, ut dicit
Svetonius in secundo, non temperavit prosperitatem victoriae, sed
misit caput Bruti Romam, ut subfigeretur statuae Julii Caesaris,
et in omnes nobiles adversarios crudeliter se habuit factis et
verbis.  Unde uni petenti sepulturam, indignabundus respondit,
quod hanc curam avibus relinquebat.  Ideo vide qualiter autor
ultra vindictam temporalem det eis poenam aeternalem.  Sed
ulterius ad cognoscendum culpam eorum est sciendum, quod, sicut
scribit Svetonius in primo, coniuratum est a sexaginta
senatoribus, cuius coniurationis tres fuerunt autores
principales, scilicet Marcus Brutus, Decimus Brutus et Gaius
Cassius: Caesar occisus fuit in curia pompeiana, quae est in
latere montis Tarpeii.  Quidam Tullius Cimber primo cepit eum per
togam et utraque spatula, Cassius vulneravit eum infra gulam. 
Sed Caesar subito extorto pugione de manu eius transfixit illi
brachium, et volens sic insurgere, alio vulnere retardatus est,
quod medici dixerunt esse mortale.  Tunc Caesar videns se peti
undique ferro, et se solum inermem sine auxilio aliquo, collegit
vires animae in unum ne diceret vel ageret aliquid turpe in
ultimo, et velavit sibi caput cum toga manu dextra, cum sinistra
vero extendit sinum vestimenti ad inferiores partes corporis, ut
honestius caderet; et sic victor omnium viginti tribus vulneribus
victus est, et quod peius morte fuisset, decreverunt jactare
corpus in Tiberim, bona publicare, et acta rescindere; sed
exterriti magnitudine facinoris et timore M. Antonii, qui tunc
erat consul, et Lepidi qui erat magister equitum ipsius Caesaris
dictatoris, destiterunt, et fuga salutem petierunt.  Caesar
magnificentissime cum omni pompa crematus est et sepultus in
campo Martio; nam eius cineres repositi sunt in columna lapidis
Numidici altitudinis viginti pedum, in qua scriptum est: ^parenti
patriae.~  Ad quam sacrificare, vovere, jurare per Caesarem diu
observatum est, et relatus est in numerum deorum, non solum
autoritate principum, sed etiam opinione populari, sicut factum
fuerat de Romulo primo conditore urbis.  Et quod miraculosum
videtur nullus interfectorum supervixit ultra triennium, et
nullus mortuus est morte naturali; sed omnes diversis casibus
perierunt; alii naufragio, alii bello, quidam eo ipso pugione quo
vulneraverant Caesarem semetipsos occiderunt: sic adeo mors illa
indignissima visa est displicuisse Deo et hominibus.  Nunc ad
literam dicit Virgilius: |de gli altri duo c'hanno il capo di
sotto~, per contrarium Judae habent pedes et crura in ore
Luciferi, et caput pendens inferius, |quel che pende dal nero
ceffo~, idest, ab ore nigro sinistro Luciferi, |@ee Bruto.~  Et
hic nota quod Dantes de industria non expressit de quo Bruto
potius intelligeret, ut relinqueret lectori locum inquirendi;
tamen mihi videtur quod debeat intelligi potius de Decimo Bruto,
quia fuit ingratior; nam semper fuerat cum Caesare, et in bellis
civilibus et gallicis, et Massiliam oppresserat pro eo; unde
Svetonius ad arguendam malignam ingratitudinem proditorum
scribit, quod multi, ex illis qui occiderunt eum erant nominati
tutores filii sui, si aliquis nasceretur.  Aliqui etiam erant
substituti, sicut Decimus Brutus in testamento quod fecerat
paucis mensibus ante mortem.  Videtur etiam posse intelligi de M.
Bruto, qui licet fuisset semper infestus Caesari et gener
Catonis, tamen clementissimus princeps, qui omnibus ignoverat,
numquam solitus ulcisci, non merebatur mortem a Bruto, qui venia
donatus et provincia sublimatus aut debebat beneficia recusare,
aut esse amicus eius; et ipse fuit principalis in ista
coniuratione.  Fuit enim vir magni animi et ingenii literati,
quem Tullius summe commendat in libro Philippicarum, tamquam
autorem libertatis, et Lucanus saepe hoc confirmat.  Unde autor
dicit: |Vedi come si torce e non fa motto~; in signum viri fortis
qui nescit conqueri.

	|67.~  Et specificat alium ab habitu corporis, dicens: |e
l'altro~, scilicet pendens ab ore dextro, |@e Cassio~, intellige
de Gaio Cassio; nam fuit alius Cassius in ista coniuratione,
scilicet Cassius Parmensis; et dicit: |che par s@i membruto~, quia
corpore magnus.  Nota etiam quod Caesar visus dignissimus tali
morte; quia qui totam terram civilis sanguinis fusione
resperserat, suo sanguine totam curiam debuit inundare, etiam
quia talem mortem videbatur optare; nam paulo ante mortem eius
orta quaestione in coena quod esset optimum genus mortis, ipse
mortem subitam et inexpectatam praetulerat; et in quodam sermone
saepe erat solitus dicere se satis diu vixisse vel naturae vel
gloriae.  Demum percursis generaliter omnibus poenis inferni,
debes notare, lector, totum ordinem et dispositionem istius
civitatis.  Considera ergo quod sicut imperator, rex vel dominus
stat in medio civitatis, ita Lucifer stat in centro istius
civitatis; et sicut apud regem stant nobiles et magnates, qui
sunt sibi magis familiares et amici, ita de prope Luciferum stant
isti proditores sub umbra alarum eius; et sicut circa palatium,
ad portas et in platea stant custodes, ita hic in circuitu circa
lacum stant gigantes magni et fortes, tamquam satellites et
stipatores deputati ad custodiam tanti regis, per quorum manus
omnes transeunt ad curiam eius.  Et sicut postea in tota terra
per diversos vicos et contratas stant cives, mercatores et
artistae, ita in tota ista civitate sunt fraudulenti et violenti
per diversas bulgias et circulos; quia in omni contrata
inveniuntur diversae fraudes mercatorum et artistarum, et ita
diversae violentiae divitum et nobilium, qui nituntur suppeditare
alios quantum possunt; et sicut in suburbiis civitatis stant
rustici, viles et incogniti, ita hic extra civitatem fortem et
muratam stant incontinentes; et sicut communiter extra civitatem
est flumen per quod transitur ad civitatem, ita hic est Acheron
magnus fluvius per quem transitur ad istam civitatem maximam
omnium, quae continet in se magnam partem civium omnium civitatum
mundi.  Et sicut longe a civitate stant strenui et bellatores in
campis qui gerunt bella, et philosophi et heremitae qui
speculantur in solitudine; ita hic in campo herboso et amoeno
stant viri illustres, philosophi et poetae separati ab omni turba
confusa aliorum gloriosi; sicut haec omnia singula patent in
tractatu istius libri primi qui dicitur Infernus.

        |68-69.  Ma la notte.~  Ista est tertia et ultima pars
generalis, in qua autor describit suum recessum ab inferno, et
removet aliqua dubia circa hoc.  Et primo Virgilius proponit quod
non sit amplius standum hic, tum quia tempus vocat eos, tum quia
viderunt omnia videnda per eos.  Dicit ergo: |ma la notte
risorge~, quasi dicat: sicut adveniente nocte descendimus ad
infernum, ita nocte recedente debemus recedere ab inferno, sicut
plene expositum est secundo capitulo huius libri in principio: |e
or mai @ee da partir, ch@e tutto avem veduto~, scilicet omnia loca
inferni cum omnibus suppliciis damnatorum.

	|70-75.~  Et continuo tangit modum recessus, dicens:
|com'a lui piacque, il collo gli avvinghiai~, idest, amplexus fui
Virgilium cum brachiis ad collum, |et ei prese di tempo~, idest,
servavit horam temporis, qua deberet applicare se illi Lucifero,
|e loco poste~, idest, in qua parte corporis, |e appigliossi a le
vellute coste~, quia non habebat pennas, sed quamdam subtilem
lanam, |quando l'ale furo aperte assai~, et sic, |discese poscia
gi@u di vello in vello~, gradatim et paulatim, |tral folto pelo~,
idest, alas pilosas, |e le gelate croste~, idest, et ipsam
glaciem gelidam.

	|76-81.  Quando.~  Hic autor ostendit quomodo
transiverint centrum, et pervenerunt ad aliud hemisperium
inferius.  Unde dicit: |lo duca volse la testa ov'egli avea le
cianche~, idest, vertit caput ubi primo habebat pedes, |con
fatica e con angoscia, quando noi fummo l@a dove la coscia si
volge appunto in sul grosso de l'anche~, idest in natibus, |et
aggrappossi al pelo~, illarum alarum, quae erant valde subtiles
et densae, |com'uom che sale~, idest, ascendit, ubi primo solitus
erat semper descendere a principio inferni usque ad finem; unde
dicit: |s@i che in inferno io credea tornar anche.~  Ad
declarationem istius literae, quae vulgo videtur obscura, volo te
imaginari, quod si terra esset in medio perforata, ita quod
foramen transiret per totum corpus usque ad aliud hemisperium, et
aliquis proiiceret lapidem per foramen, lapis ille perveniret
usque ad centrum terrae, et si transiret centrum motu violento,
nihilominus reverteretur ad centrum, et quiesceret ibi; et est
ratio naturalis, quia omne grave naturaliter tendit ad centrum;
unde si transiret, tunc ascenderet, quod est impossibile per
naturam.  Modo ad propositum Dantes secundum suam fictionem
descenderat usque ad centrum terrae, nec volebat retrocedere,
quia nolebat reverti per eamdem viam.  Volens igitur transire
ultra centrum ad aliud hemisperium, de necessitate oportebat quod
egrederetur per aliam partem cum capite ante.

	|82-84.~  Et ponit exhortationem Virgilii ad se, dicens:
|il maestro ansando com'uom lasso, disse: attienti bene~, ne
recidas in manus istius, |ch@e conviensi dipartir da tanto male
per cotali scale.~  Per hoc figurat quod laboriosissimum est
homini, qui diu stetit in inferno, idest in statu vitiorum,
recedere inde, et tendere ad purgatorium, idest ad statum
poenitentiae.

	|85-87.  Poi.~  Hic autor describit exitum eorum de
inferno, dicens: |poi~, ille Virgilius, |usc@i fuor per li foro
d'un sasso~, idest, per foramen respondens centro, per quod
Lucifer cecidit, ut statim dicetur, |e posemi in su l'orlo~,
idest, in extremitate in introitu illius saxi forati, |a sedere~,
ut parum posset respirare cum esset valde lassus, |appresso porse
a me l'accorto passo~, quasi dicat: prudenter et aperte venit et
sedit juxta me.

	|88-92.~  Et ostendit autor quid fecerit positus extra
infernum; unde dicit: |io levai gli occhi, e credetti vedere
Lucifero com'io l'avea lassato~, scilicet, cum capite sursum, |e
vidili tenere le gambe in su~, per oppositum, ex quo factus est
valde stupefactus; unde dicit: |e s'io divenni allora
travagliato, la gente grossa il pensi~, et bene dicit gens rudis;
nam homini ignoranti istud videtur mirabile, non tamen uni
philosopho vel astrologo, imo videtur quod de necessitate oportet
sic esse, si debet transire centrum.  Ideo dicit: |che non vede
qual era il punto ch'io avea passato~, idest, quae non
recognoscit quid sit centrum vel quomodo.

	|93-95.  Levati.~  Hic autor ostendit qualiter post
parvam quietationem Virgilius persuaserit sibi esse recedendum,
unde dicit: |disse 'l maestro, levati su in pede~, quasi dicat:
non est amplius hic standum, nec perdendum hic tempus; et ecce
causam: quia |la via @e lunga~, quia quanta via est a centro
supra, tanta est a centro infra, |e 'l cammino @e malvagio~, quia
iter est difficillimum tendere ad virtutem a principio, |e gi@a il
sole riede a mezza terza~, idest, quod sol revertitur ad ortum in
illo alio hemisperio.

	|96-99.~  Et tangit difficultatem itineris, dicens: |non
era camminata di palagio~, quasi dicat: non erat via laevis et
plana et lata, |l@a ove eravam, ma natural burella~, idest,
obscura et stricta naturaliter, |ch'avea mal suolo~, idest,
asperum, |e di lume disagio~, quia parum vel nihil habebat
luminis.

	|100-105.  Prima.~  Nunc autor recessurus a loco petit
certiorari a Virgilio de quibusdam dubiis.  Dicit ergo: |diss'io
quando fui dritto: o maestro mio, favellami un poco a trarmi
d'erro~, idest, de dubiis, quibus sum implicitus, |prima che de
l'abisso mi divella~, idest, abstrahas me.  Sed quid petit autor,
cum jam esset evulsus et separatus de abysso inferni?  Dicendum,
quod erat adhuc in conspectu abyssi et respiciebat Luciferum; vel
dic quod vocat abyssum locum infimum, ubi erant.  Unde statim
incipient ascendere cum movebunt.  Et ecce dubia: |ov'@ee la
ghiaccia~? quia non videbat amplius eam, |e questi~, scilicet
Lucifer, |com'@ee fitto s@i sotto sopra, e come il sole ha fatto
tragitto~, idest, transitum, |da sera a mane~, idest, ab occasu
ad ortum, sive a nocte ad diem, |in s@i poc'ora~?

	|106-111.~  Et subdit responsionem Virgilii, qui primo
tangit causam admirationis, et dubitationis eius, unde dicit: |et
elli a me~, scilicet Virgilius respondit: |tu imagini ancora
d'esser di l@a dal centro, ov'io mi presi al pel del vermo rio~,
scilicet Luciferi, |che 'l mondo fora~, idest, forat, vel
furatur; sed non est sic, quia non es ibi, quia solummodo, |di
l@a~, ultra centrum, |fosti cotanto quant'io scesi~, quasi dicat:
tamdiu quamdiu tetendi deorsum, |e quando mi volsi~, idest,
quando verti caput ubi habebam pedes, |tu passasti il punto~,
idest, centrum, |al qual si traggon d'ogni parte i pesi~, quia,
ut totiens dictum est, omnia gravia tendunt ad centrum.

	|112-115.  E sie'.~  Hic Virgilius specificat autori
locum; ubi est, dicens; |e sie' or~, idest, nunc, |giunto sotto
l'emisperio~, idest, sub hemisperio inferiori opposito superiori;
unde dicit; |che @ee opposito a quel~, scilicet, hemisperio nostro
superiori, |che coverchia la gran secca~, idest, totam terram
discoopertam.  Et melius declarat ipsum hemisperium superius
nostrum per id quod Christus passionatus est sub eo, dicens: |e
sotto il cui colmo~, idest, sub cuius hemisperii altitudine,
|l'uom che nacque e visse senza pecca~, idest Christus qui solus
inter homines fuit sine peccato, |fue consunto~, idest,
crucifixus et ex omni parte afflictus; unde ipse dixit:
^consummatum est.~  Christus enim fuit passus, mortuus et
sepultus in Hierusalem, quae dicitur esse sub altiori puncto
hemisperii sperae nostrae habitabilis.

	|116-117.~  Et declarato loco ubi erat per hemisperium
declarat ipsum per situm terrae, et dicit: |tu hai li pedi in su
picciola spera~, parvam speram appellat autor parvam aream
spericam, in qua est mons purgatorii, quam invenerunt in illo
hemisperio inferiori; quae terra est parva respectu nostrae
superioris.  Et declarat ipsam speram parvam, dicens: |che
l'altra parte fa della Giudecca~, idest, quod in opposita facie
terrae illius montis est Judecha, idest, Judaica regio; nam mons
ille purgatorii est directe oppositus regioni Hierusalem, quae
dicitur Judaea; vel et verius quod autor per Judecham intelligit
ultimam partem glaciei, quam autor denominat Judecham a Juda
archiproditore, qui prodidit Dominum et benefactorem suum; quae
Judecha directe opponitur illi saxo ad quod pervenerant nunc; et
ista est propria intentio autoris, quia nondum nominaverat istam
quartam regionem glaciei nomine proprio, sicut nominaverat alias
tres, scilicet Chainam, Anthenoream, Ptholomaeam.  Ideo nunc
nominat quartam, scilicet Judecham; et tamen utraque expositio
importat eumdem sensum, quia regio Judaica, et Judecha opponuntur
isti parvae sperae; sed Judecha magis immediate et stricte.

	|118.  Qui.~  Hic Virgilius respondet ultimae quaestioni,
dicens: |qui @e da man~, scilicet, in isto hemisperio inferiori,
|quando di l@a @e sera~, scilicet in hemisperio superiori, sicut in
Judaea, ut dicetur clare in tertio capitulo Purgatorii; et
considera quod Virgilius cum loquitur hic cum autore est continuo
in illa parte terrae opposita nostrae.

	|119-121.~  Deinde respondet secundae et primae
quaestioni, dicens: |e questi~, scilicet Lucifer, |che ne fe
scala col pelo~, quia per alas eius pilosas descendimus ad
fundum, |fitto @e ancora, s@i come prim'era~, idest, eo modo stat
quo tu vidisti primo eum, nec est mutatus in aliquo, sed tu
mutasti locum.  Et ad declarationem dictorum describit casum
diaboli, per quem factus est infernus.  Dicit ergo: et ille
Lucifer, |cadde gi@u dal cielo da questa parte~, idest ab isto
hemisperio inferiori, ubi erat nunc Virgilius; et non intelligas
quod ceciderit ab isto nostro hemisperio superiori, sicut quidam
ponunt et exponunt falso, quia tunc Lucifer apparuisset autori
cum capite deorsum quando descendit, cuius contrarium fuit; quia
invenerunt eum cum capite desuper versus nostram terram
habitabilem antequam transirent centrum.

	|122-126.~  Et dicit quod terra cooperta fuit a mari
timore eius Luciferi ab illa parte, et cessit et venit ad
hemisperium nostrum quod habitatur.  Construe et expone literam,
quae est valde fortis, et dicit: |e la terra che pria si sporse
di qua~, idest, quae removit se ab ista parte inferiori et
retraxit se sursum, |fee del mar velo~, idest, claustrum et
obstaculum, quia velavit se mari, |per paura di lui~, ne
egrederetur, |e venne a l'emisperio nostro~, ubi scilicet est
discooperta habitabilis; ita quod vult dicere quod terra in
nostra parte intumuit, et e converso pars terrae aufugit per
ipsum foramen, quod fecit Lucifer dum iret ad centrum, et ex ipsa
factus est mons purgatorii.  Construe sic: |e quella che par di
qua~, scilicet, terra montis purgatorii, quem ascendere volumus,
|lasci@o qui luogo voto~, scilicet, istam viam foratam per quam
exire volumus, |per fuggir lui~, idest, volens fugere a facie
Luciferi recessit inde, |e ricorse su~, idest, saliit sursum et
erexit se in altitudinem istius montis purgatorii.  Et hic nota
quod autor fecit hic pulcerrimam fictionem, per quam figurat quod
tota terra habitabilis est subdita potestati diaboli, quia ipse
dicitur princeps mundi, sed illa pars quae recessit, non; hoc est
quod recedentes a vitiis et tendentes ad virtutes, quales sunt
existentes in purgatorio, recedunt a regno diaboli, et tendunt
sursum ad coelum, sicut ostendetur plenissime in libro sequenti
Purgatorii.

	|127-132.  Loco.~  Hic Virgilius facit topographiam,
idest descriptionem loci.  Et ad huius literae fortis evidentiam
volo te notare, quod locus iste foratus per quem habebant
transire et exire foris est infra centrum terrae usque ad
superficiem aliam terrae inferioris; qui locus est tantae
distantiae et longitudinis, quantae est locus supra centrum usque
ad superficiem istius nostrae terrae superioris, ita quod centrum
terrae equidistanter dividit istas duas medietates.  Ideo bene
dicit litera: |loco @ee l@a gi@u rimoto da Belzeb@u~, idest, a
Lucifero, |tanto, quanto la tomba si distende~, idest, infernus
qui est sepultura omnium mortuorum damnatorum.  Et dicit quod hic
locus foratus, excavatus est incognitus visui, sed solum
percipitur auribus propter sonum aquae, quae labitur per ipsum;
unde dicit: |che @e noto non per vista~; hic locus est absconditus
et inaspectus, quia nullus ibi moratur, nullus ibi punitur, unde
dicit: |ma per suono d'un ruscelletto~, idest, rivuli: nec credas
quod iste rivulus manet a Cocyto, sicut aliqui male opinantur,
quia istud est impossibile per naturam, quia tunc aqua
ascenderet; sed potius e contra, iste rivulus oritur a monte
purgatorii et labitur contra infernum usque ad centrum, quia aqua
purgatorii et aqua inferni sunt contrariae; unde dicit: |che
quivi discende per la buca~, idest, per foramen, |d'un sasso
ch'elli~, scilicet rivulus, |ha roso col corso ch'elli avvolge~,
idest, torquet, |e poco pende~, imo jacet propter revolutiones
cursus.

	|133-139.  Lo duca.~  Nunc autor claudens capitulum et
librum totum concludit, quod per viam descriptam exiverunt de
corpore poenae et pervenerunt ad illam superficiem terrae, ubi
est mons purgatorii.  Unde dicit: |lo duca~, scilicet Virgilius
qui duxerat eum incolumem per loca omnia plena timore, labore et
dolore, |et io~, qui numquam deserueram vestigia eius, |intrammo
per quel camino ascoso~, quia locus subterraneus est et nulli
notus, quia nullus vadit per ipsum, |a ritornar nel chiaro
mondo~, idest, ad claritatem virtutum, quia hucusque steterat in
tenebra vitiorum, |e salimmo su~, ubi eramus soliti descendere,
|ei primo~, tamquam dominus, pater, dux et magister, |et io
secondo~, tamquam servus, filius, peregrinus et discipulus,
|senza aver cura d'alcun riposo~, idest, sine interpositione
quietis vel intermissione laboris.  Et hic nota, lector, quod hic
mirabilis poeta non sine magno ministerio finxit se infra centrum
terrae locum vacuum invenire, et tam celeriter tantum spatium
transcurrere; nam ut mihi videtur ipse totum infernum tam
laboriose quam morose percurrit, quaerens investigare et
propalare singula supplicia vitiorum.  Nolens ergo redire per
eamdem viam more canis revertentis ad vomitum; sed volens per
purgatorium, in inferiori hemisperio positum, infernoque
oppositum, redire in regionem suam quae coelum est, cogitur
fingere locum perforatum et pervium per quem evadat ad superos;
ideo elegantissime fingit quod iste locus inferior sit vacuus, et
superior sit plenus animabus damnatorum; et ideo tam celeriter
autor percurrit istum locum vacuum, quia nihil invenit hic quod
haberet speculari.  Ideo dicit: |tanto~, supple salivimus et
ascendimus per illam viam obscuram absconditam, |ch'io vidi delle
cose belle che porta il ciel~, scilicet corpora coelestia, quae
sunt pulcerrima respectu terrenorum, |per un pertugio tondo~,
idest, per ostium angustum istius saxi forati sperici, |e
quindi~, scilicet per istud os foraminosum, |uscimmo a riveder le
stelle~, scilicet, apparentes in aurora in illo hemisperio
inferiori, sicut statim apparebit primo capitulo Purgatorii.  Sic
igitur vide, lector, quod autor cum summa festinantia recedit a
loco tenebrarum, et cum summa laetitia accedit ad claritatem
stellarum, idest, virtutum.  Ad quarum lucem nos transire
concedat a vitiis qui est lux, vita, via et veritas in secula
seculorum.  Amen.

     |EPILOGO~  
     ^Jamque domos Stygias et tristia regna silentum~,
     ^Destituens, sublimis agor; jam noctis ab imo~
     ^Carcere felices rediens extollor ad auras.~
     ^Vidi ego diversis animarum tartara poenis~
     ^In circlos distincta novem, lacrymosaque passim~
     ^Flumina et horribilem ferratis pestibus urbem.~
     ^Sit tibi, summe Deus, nostrae spes una salutis~
     ^Gloria et aeternae maneant per secula laudes.~

Expletum die VII februarii hora XV 1409.

FINIS INFERNI ET TOMI SECUNDI.
