	|SUMMARIUM.~  CANTUS OCTAVUS, ^in quo tractatur de
iracundia is entibus in palude a Stygis, et sicut Phlegias daemon
transivit eos in nave sua sub titulo multorum istius vitii, et
maxime Philippi Argenti de Florentia; et in fine
appropinquaverunt civitatem Inferni, et non fuerunt dimissi
intrare.~

        |Proemio.~  ^IO DICO seguitando.~  Postquam in praecedenti
capitulo circa finem autor noster tractavit de poena iracundorum
et accidiosorum qui puniuntur in quinto circulo infernali, nunc
consequenter in isto VIII capitulo praesenti agit et tractat de
vicio et supplicio superborum qui puniuntur in eodem circulo
praedicto quem facit Stigia palus; et totum istud capitulum potest
dividi in quatuor partes generales, in quarum prima describit
custodiam quae fit in fine istius circuli, et nautam qui
transportat animas per aquam ad civitatem infernalem, quam autor
vocat civitatem Ditis.  In secunda tractat de uno spiritu
particulari superbissimo qui hic punitur, ibi: ^Mentre noi.~  In
tertia tractat de signis quae a longe indicant infelicitatem huius
civitatis, ibi: ^Qui il lassamo.~  In quarta et ultima autor
describit resistenciam magnam quam habuerunt volentes intrare
dictam terram, ibi: ^Io vidi pi@u di mille.~  

	|1-6.~  Ad primum dico quod autor tractat de custodia quae
fit in turri in fine istius circuli, et continuans dicta
dicendis, dicit: |Io dico seguitando.~  Sed antequam descendam ad
expositionem literae, ad claram intelligentiam istius
continuationis est praesciendum, quod Dantes quando expulsus est
de patria, sicut plene iam patuit supra capitulo VI, fecerat de
opere suo sollummodo VII capitula praecedentia.  Cum autem ipse
more exulum incertus suae fortunae pluribus annis vagus moraretur
cum diversis dominis, noluit divina providentia quod tam egregium
opus perderetur.  Accidit ergo quod cum quidam rimaretur inter
caeteras scripturas Dantis in quibusdam cofinis portatis ad loca
sacra, quando ignita turba magis avida praedae, quam iustae
vindictae, cucurrerat ad domum eius, reperit dicta VII capitula;
quibus cum admiratione lectis et inspectis, subtraxit sagaciter
de loco ubi erant, et portavit ad quemdam civem nomine Dinum eo
tempore famosum eloquentem in Florentia; et breviter cognita
perfectione operis imperfecti miserunt ista capitula Marchioni
Marcello Malespinae cum quo tunc Dantes erat.  Quae ille satis
intelligens dominus bene notata ostendit fideliter Danti rogans,
ut non dimitteret sine fine opus cui fecerat tam altum
principium.  Dantes opere viso fertur dixisse: redditus est mihi
maximus labor cum honore perpetuo.  Ergo fato volente et
Marchione instante, non sine magno labore conatus est resumere
altam fantasiam quam omiserat, et incoepit de novo procedere et
continuare materiam inchoatam dicens: |Io dico seguitando~, idest
prosequendo materiam intermissam propter exilium; sed antequam
ulterius procedam, lector, volo te notare quod istud capitulum,
quod quibusdam videtur facile et de materia communi, est valde
difficile et pulcrum, in quo autor facit novas et artificiosas
fictiones.  Primo ergo fingit quod in ista turri fiat speculatio
vel signum ad civitatem Ditis, ut Phlegias nauta veniat et portet
animas supervenientes cum navi ad ipsam civitatem, et intelligas
de animabus illis quae sunt puniendae intra terram, quia quae
puniuntur extra numquam recedunt a loco suo, nec accedunt ad
fortilicium.  Et vult breviter dicere quod viderunt duo luminaria
in summitate istius turris erigi, et duo alia respondere istis ex
summitate alterius turris, quae erat supra portam civitatis. 
Istud autem signum significabat quod duo venerant ad portum
peregrini ignoti volentes tendere ad civitatem.  Ad literam ergo
dicit autor: |Io dico seguitando che gli occhi nostri~, scilicet
intellectuales, |andar suso a la cima d'un'alta torre~, quae erat
in extremo margine istius vallis, |assai prima che noi
giungessimo al pi@e.~  Et hic nota quod autor retrocedit ordine
artificiali; nam dixerat in fine capituli praecedentis quod
pervenerant ad pedem turris, nunc vero narrat quid viderint a
longe antequam pervenirent ad ipsam turrim, et est usitatus modus
loquendi; saepe enim homo narrans suum iter, dicit: nos pervenimus
tali die ad urbem, sed antequam applicaremus ad ipsam vidimus a
longe in quadam turri duo luminaria extra; et continuo assignat
causam quare direxerunt oculos ad apicem turris, cum dicit: |per
due fiammette~, idest faces ardentes, |che vedemmo porre~, et
istae duae flammae indicabant quod duo erant qui veniebant; et ideo
custodes alterius turris civitatis statim respondentes
reddiderunt simile signum, scilicet duas alias faculas, sicut
videmus de facto in mundo nostro quod aliquis stans in turri ad
custodiam fortis passus, videns novam gentem vel hostilem
appropinquare, facit certum signum civitati et statim recipit
simile signum.  Dicit ergo: |et un'altra~, dicunt aliqui scilicet
flamellam, sed hoc est falsum, imo aliam turrim civitatis,
|render cenno~, idest simile signum duarum flammarum, |da longi~,
quia magnum spatium erat inter turrim et turrim, ideo dicit:
|tanto ch'a pena il potea l'occhio torre~, idest accipere vel
comprehendere propter nimiam distantiam.  Et hic nota quod ista
litera potest simpliciter intelligi sicut expositum est, tamen
moraliter potest exponi quod turris figurat ipsam superbiam quae
est alta, et ignis similiter qui semper tendit in altum, quem
autor fingit se vidisse a longe, imo interdum per totum mundum
sicut patuit in Alexandro magno, Caesare et multis.  Et ponit
autor duas turres et in utraque duas flammas; prima turris est
superbia extrinseca et apparens et ideo prima offertur visui,
idest speculationi autoris, et habet duas species quae figurantur
per duas flammas scilicet superbiam in benefactis et superbiam in
malefactis; nam istud vitium non solum habet locum inter mala,
sed etiam inter bona; puta quando quis superbit de scientia, de
virtute, de sanctitate, de bonitate dando gloriam sibi et non
Deo; de malefactis habet locum superbia, quando quis arroganter
ascribit sibi illud bonum quod vere non est in eo.  Secunda
turris est superbia intrinseca quae detegitur et manifestatur per
exteriorem;  nam aliter cognosci non potest; et ista similiter
habet duas flammas correspondentes illis primis, quia similiter
habet locum in benefactis et malefactis: et est hic bene
considerandum quod aliqui exponunt istum passum perverse et per
contrarium.

	|7-9.~  |Et io~, hic autor petit a Virgilio quid
significet primus ignis et secundus correspondens illi, et qui
sint autores ignis, unde dicit: |et io me volsi al mar de tutto
el senno~, idest ad Virgilium profundae sapientiae, quia, ut iam
alibi dictum est, novit aliquid in omni genere scibilis; loquitur
tamen hiperbolice: |e dissi: questo foco che dice~, idest quid
sibi vult, quid importat? |e quel altro che risponde~, supple,
quid vult dicere: |e chi son quei ch'el fenno~, idest an homines,
an daemones? 

	|10-12.~  et subdit responsionem Virgilii dicens: |et
elli a me~, scilicet ille sapiens respondit: |gi@a scorger puoi~,
idest perpendere et comprehendere potes, |quello che s'aspetta~,
scilicet unum nautam cum navi, |su per le succide onde~, idest
aquas turpes paludis, unde dicit: |se 'l fumo del pantan nol te
n'asconde~, et loquitur proprie; nam ex valle palustri, ut
plurimum exalat nebula quae saepe non permittit videre rem parvam a
longe, sicut hominem navigantem; quamvis ergo autor vidisset a
longe turrim, turris erat alta cum igne lucenti.

	|13-16.~  |Corda.~  Nunc autor describit nautam
praedictum.  Ad cognitionem cuius oportet praescire quod Phlegias
rex Laphitarum in Thesalia fuit pater Isionis, qui primus in
Graecia exercuit violentiam tirannice cum Centauris suis; ideo
bene Virgilius VI Eneidos dat congruam poenam sibi et aliis
superbis.  Fingit in altis lectis super cultris aureis et habent
epulas splendidas super mensas paratas regaliter nec possunt
illis vesci, quia una maxima furia infernalis non permittit
porrigere manum in mensam; habent et saxum pendulum supra caput
quod continuo cadere videtur ad domandum eorum superbam cervicem. 
Nunc ad propositum Phlegias iste fuit superbissimus in mundo, qui
interfecit filiam suam et incendit templum Apollinis; ideo autor
inducit eum hic ut per ipsum repraesentet nobis vicium pessimum
superbiae in generali, et dat sibi officium transportandi animas
ad civitatem infernalem intra quam punitur violentia et
fraudulentia, quia superbia est recta via quae ducit homines ad
omnia magna mala et peccata, unde Salomon: Initium omnis mali est
superbia.  Ad literam ergo veniendo autor volens describere
velocitatem istius nautae venientis, praemittit comparationem
pulcram et propriam de sagitta quae cum summa festinantia
emittitur ab arcu vel balista.  Sicut enim sagitta velocissime
scindit aerem, ita navicula aquam; et sicut sagitta laevis, acuta
penetrat et ferit pestifere, ita ista navicula superbiae; ideo
bene dicit: |Corda non pinse mai da se saetta~, impulsa a manu
hominis, |che s@i corresse via isnella~, idest velox, |per l'aire
com'io vidi una nave piccioletta venir~, scilicet impulsa a manu
hominis, |verso noi~, quia veniebat pro eis, |in quella per
l'aqua~, scilicet stygialem. 

	|17-18.~  Et hic nota quod ista navicula figuraliter est
vita superbi sive eius superbia quae est parva, brevis et
velocissimi cursus; ideo bene repraesentatur per navim quae est
avis lignea, domus sine fundamento, ut ait Secundus philosophus:
et ita vita superbi est sine firmitate, quia nullum violentum est
diu durabile; et ista navis ducitur per vallem tenebrosam et
continuo instabilis vacillat in undis et imminet naufragio, et
dicit notanter: |sotto 'l governo d'un sol galeotto~, idest
gubernatoris ad denotandum quod nunquam superbus vult socium, et
est oppositum aliorum viciorum; nam communiter simile gaudet
simili, sicut avarus avaro, prodigus prodigo; sed superbus non
potest convivere superbo, imo semper conatur destruere eum, unde
duo sunt quae praecipue nolunt consortium, scilicet dominium et
matrimonium, ut dicit Seneca tragoedia secunda; et subdit quomodo
se habuerit ille Phlegias erga ipsum autorem, quia dixit: |Or
sie' giunta anima fella~, putabat Phlegias portare istos ad
certam poenam intra civitatem, ideo exclamat, venies ad standum
cum aliis damnatis crucianda. 

	|19-21.~  |Flegias.~  Hic autor ostendit quomodo
sedaverit clamorem impetuosum illius nautae, unde dicit: |disse 'l
mio Signore~, scilicet Virgilius, |o Flegias Flegias~, quasi
dicat: o superbe superbe; et replicat ad maiorem contumeliam et
despectum, |tu gridi a vuoto~, idest tu minaris frustra, quia
iste non venit ut damnatus, imo ut praeiudicet iuri tuo, ut
scilicet retrahat homines ab Inferno docens vitare superbiam, et
parum stabit hic, unde dicit: |pi@u non ci avrai a questa volta,
che sol passando il loto~, idest coenum istius paludis, quasi
dicat: non faciemus  moram tecum, nec habebis nos in potestate
tua, nisi in quantum velociter transcurremus istam paludem.  Hoc
dicit quia autor breviter percurrit istam materiam superbiae ut de
se patet, quam tamen diffuse pertractabit in purgatorio.

	|22-24.~  |Quale.~  Hic ponit confusionem Phlegiae per
unam comparationem claram qui conquerebatur amare, unde dicit:
|Flegias si fece~, supple talis, |ne l'ira accolta~, idest
concepta mente et facie, |quale colui~, supple fit, |che ascolta
grande inganno che li sia fatto, poi se ne rammarca~, idest
conqueritur et dolet.  Phlegias enim solitus portare animas
defuntorum damnatorum sperabat nunc fecisse lucrum et reperit
magnum damnum, quia cogebatur portare hominem vivum et positum in
gratia Dei licet aliquando fuisset superbus. 

	|25-27.~  |Lo duca.~  Hic autor ostendit quomodo
intraverit barcam Phlegiae dicens: |Lo duca mio~, scilicet
Virgilius, |discese nella barca~, quia ratio semper praecedit, |e
poi mi fece intrar appresso lui~, quia ipse bonus dux alias
fecerat istud iter, et dicit: et illa barca, |parve carca~, idest
onusta, |sol~, idest solummodo, |quando io fui dentro.~  Hoc ideo
fingit quia ista barca erat solita portare animas separatas quae
sunt sine pondere; ipse vero erat vivus cum pondere corporis vel
moraliter loquendo, quia vir sapiens prudentia sua aliquando
firmat navim superbi qui est in se semper mobilis, sicut saepe
Aristoteles circa Alexandrum quem retraxit a multis erroribus et
furoribus consilio suo, et ita Seneca Neronem; 

	|28-30.~  et subdit navigationem ipsorum dicens: 
|L'antica prora~, idest navis; est enim prora prior pars navis;
et dicit notanter antiqua, quia nulla navis est antiquior ista;
nam superbia generata est in coelo et fecit pulcerrimum angelum
deiici de coelo, deinde primum hominem expelli de paradiso
deliciarum, |sen va secando~, idest navigando et scindendo, |pi@u 
de l'aqua~, et non intelligas quod irent velocius, imo lentius,
sed vult dicere quod navis magis profundabatur sub aquam, unde
dicit: |che non sol con altrui~, scilicet quando portabat animas
incorporeas laevissimas, et dicit: |tosto che 'l duca et io nel
legno fui~, idest quam cito ego et Virgilius fuimus in barca, et
per hoc innuit quod nullam moram fecit Phlegias ibi, imo statim
coepit navigare, ut cito expedite exoneraret se istis qui non
erant sibi grati, quia non erant luituri poenas ibi.

        |31-32.~  |Mentre noi.~  Ista est secunda pars generalis
in qua autor tractat de uno spiritu moderno arrogantissimo, in
quo clare ostendit quae et qualis sit poena superborum.  Ad quod
notandum quod autor dat meritam poenam istis superbis; fingit
ipsos trahi et raptari inter se invicem per lutum et foetorem
istius vallis, per quod figurat quod superbi semper rixantur
inter se, et unus deiicit alium et alter facit ruinam alterius,
et sic alta gloria superbi cadit in lutum, quia efficitur
ludibrium fortunae, ridiculum populi et fabula vulgi; nam post
lapsum venit in odium et contemptum omnium et suorum et amicorum;
modo ad literam dicit autor: |Dinanci a me si fece un pien di
fango~, idest occurrit oculis meis mentalibus, |mentre noi
passavam la morta gora~, idest interim dum transiremus per illam
vallem stygiam, cuius aqua erat mortua, idest immota; |gora~ enim
est vulgare florentinum, et est aqua quae currit per duciam ad
molendinum.  Sed ne procedam ulterius obscure ad cognitionem
istius hominis est sciendum, quod iste erat quidam miles
florentinus nomine Philippus Argenti de Adimaris, vir quidem
superbissimus, iracundissimus, sine virtute vel civilitate,
displicentissimus, quia erat de stirpe numerosa valde, et pulcer
et fortis corpore et dives valde, quae omnia sibi materiam
arrogantiae ministrabant, habebat summe odio populum florentinum,
habebat unum equum quem vocabat equum populi Florentiae, quem
promittebat omnibus petentibus eum mutuo; de mane equus erat
paratus tempestive et dabatur primo venienti; postea aliis
supervenientibus dicebatur: tarde, tu fuisti praeventus, et sic
eludebat spes multorum, et de hoc habebat solacium et risum. 
Vide ergo quomodo autor bene solvit sibi de vectura si aliquando
fuit delusus ab eo.  Hunc equum fecit aliquando ferrari argento,
ideo cognominatus est Philippus Argenti. 

	|33.~  Autor ergo ponit petitionem Philippi ad se dicens:
|e disse: chi sie tu che vieni anzi ora~, idest qui venis ad
Infernum ante tempus mortis? 

	|34-35.~  Et subdit autor responsionem suam ad illum
dicens: |et io a lui~, supple respondi de modo mei adventus non
de nomine meo, dicens: |s'i' vengo non rimango.~  Et hic nota
quod autor de industria sic respondet illi ad augendam poenam,
quasi dicere velit, non venio ut remaneam, imo ut statim recedam;
sed tu aeternaliter remanebis in poena, quia si fui aliquando
superbus, tamen semper amator virtutis et scientiae, recedo a loco
superborum, et te superbum, inutilem, pertinacem dimitto in mala
hora, et ideo petit de eo dicens exprobranter: |ma tu chi sie'
chi sie' s@i fatto brutto~, scilicet involutus tam turpiter in
isto coeno, ubi est argentum tuum?  

	|36.~  et ponit responsionem Philippi dicentis: |vedi che
sono un che piango.~  Verecundatur se superbum nominare cum videt
se in miseria, imo dolet cognosci.

	|37-39.~  |Et io.~  Hic autor apertius replicat contra
eum cum maiori improperio dicens: |et io a lui~, scilicet
respondi acerbe: |O spirto maledetto~, scilicet a Deo et ab
hominibus, quia de te nulla remanet laus, ut statim dicetur, |tu
rimani~, idest remane ibi in ista poena in qua semper stare
possis, |ch'io te conosco~, quasi dicat bene te cognosco,
superbe, |ancor sii lordo tutto~, idest quamvis sis ita
deturpatus in isto coeno et transformatus, nihilominus recognosco
te quamvis taceas nomen tuum et solum poenam dicas; quasi dicat es
tu ille qui paulo ante ita alios superbe spernebas; es tu ille
tam gloriosus, sicut dixit asellus dextrario: ubi sella nitens,
ubi nobile froenum?  Vive diu, sed vive miser.

	|40.~  |Alor.~  Hic autor ponit effectum sui dicti, quia
scilicet ille Philippus offensus verbis autoris exarsit in iram
volens facere vindictam de eo, unde dicit: |Alor distese ambo le
mani al legno~, quia scilicet totis viribus voluit submergere
navim.  Et in hoc autor tangit morem superbi insani, qui
constitutus in infimo statu miseriae, non potest pati contumeliam
verborum; 

	|41-42.~  et subdit defensionem Virgilii dicens: |perch@e
'l maestro accorto~, idest Virgilius providus circa salutem
autoris, |lo sospinse~, idest repulit a navi, et transivit ultra, 
|dicendo: via cost@a con gli altri cani~, idest vade cum aliis
superbis qui irascuntur ad omne verbum, sicut canis ad omnem
muscam, et per hoc notat prudentiam sapientis qui cito cedit
furori, et dimittit talem dicens: vade, morde te rabie canis
rabide.  Sed ut appareat clare qualiter iste canis rabidus non
potuerit pati aliquam contumeliam verborum etiam iocosam, volo te
scire novum iocosum per quod evidenter appareat eius natura clara
displicenter.  Est ergo breviter sciendum, quod tempore istius
Philippi, paulo ante expulsionem autoris, fuit in civitate
Florentiae Ciachus maximus gulosus, de quo dictum est supra
capitulo VI, et quidam alius ioculator leccator, nomine
Blondellus, homo parvulus de persona, sed multum politus et
ornatus, cum caesarie capillorum flava, non habens pilum tortum in
capite.  Hic Blondellus una die, tempore quadragesimae, profectus
ad piscariam, volebat emere duas lampredas pro domino Verio de
Circulis, qui tunc erat princeps partis Albae.  Quod Ciachus
videns accessit ad Blondellum, et petiit quid esset.  Blondellus
subito finxit quod heri de sero tres pulcriores lampredae cum uno
magno sturione praesentatae fuerant Domino Cursio de Donatis, qui
erat princeps alterius partis Nigrae; et dixit, quod ideo faciebat
emi alias duas, quia crastina die erat daturus prandium quibusdam
nobilibus, petens: nonne venies tu?  Cui Ciachus respondit: bene
scis, quod veniam.  Ivit ergo Ciachus die sequenti, hora prandii
ad domum Domini Cursii, quem reperit ante ostium suum cum
quibusdam vicinis suis.  Qui dixit: bene vadat Ciachus; quid
vadis faciendo? respondit Ciachus: Domine, venio pransum
vobiscum.  Et ille: vadamus, quia hora est.  Quum autem
discubuissent, Ciachus perpendens, quod nullus erat ibi forensis,
putavit se deceptum; sed multo maiorem delusionem habuit, quando
vidit se non habere nisi de ciceribus et pisciculis Arni; et
continuo coepit facere vindictam de Blondello.  Post paucos ergo
dies ivit Ciachus ad forum vetus; ibi ex aliis ribaldis elegit
unum, qui visus est habilis sibi ad id quod volebat; et explorans
ab eo, si erat bene agilis in pede, promisit sibi unum grossum,
si faceret quod petebat.  Imposuit ergo sibi, quod iret ad Logiam
Adimarorum, cum uno flasco vitreo in manu, et diceret domino
Philippo Argenti, quod Blondellus mittebat eum et rogabat, quod
rubinaret sibi illud vas cum suo vino rubeo, quia volebat modicum
solatiari cum quibusdam suis zancariis.  Ivit ergo iste ribaldus
plene informatus a Ciacho, Ciacho sequente parum a longe, et
fecit ambasiatam Domino Philippo ex parte Blondelli, et statim
aufugit, ne ille iam insurgens iniiceret manus in eum.  Ciachus,
qui notaverat totum, laetus dedit denarium ribaldo et recepit
flascum suum.  Et sine mora ivit, et invenit Blondellum, cui
dixit, quod Dominus Philippus faciebat eum conquaeri; quare
Blondellus ivit versus logiam Adimarorum, et Ciachus sequutus est
eum, expectans videre eventum rei.  Sed dominus Philippus, qui
non potuerat contingere baratarium, stabat totus turbatus et
rodebat se ipsum in animo, quia extimabat, quod Blondellus ad
postam alicuius fecisset sibi unam truffam.  Et ecce interim
Blondellum; cui statim dominus Philippus venit in occursum.  Et
quum Blondellus ignarus fraudis factae contra eum, salutaret
illum, Philippus, qui erat corpore magnus, nervosus, fortis,
iracundus, indignans dedit sibi cum pugno magnum ictum in faciem. 
Et Blondello clamante: Heu mihi! quid est hoc, Domine mi? 
Philippus apprehendens eum per crines, abiecto caputio,
fulminabat super eum manu, et lingua clamabat: Proditor! bene
videbis, quid est hoc.  Quale rubinare mittis tu ad me?  Bene
rubinabo te.  Videor ne tibi puer irridendus?  Et sic dicendo cum
pugnis suis, qui videbantur sibi ferrei, fregit sibi totum visum,
et totum caput depilavit, volutando ipsum per lutum; et cum tanto
studio repetebat verbera, quod numquam Blondellus potuit dicere
unum verbum ad veram excusationem sui.  Demum quum multasset eum
multis bussis, et multi concurrentes cum maximo labore eruissent
illum de manibus suis, dicebant Blondello, quod ipse fatue egerat
mittendo Philippo ribaldum cum flasco et truffis, quia bene
debebat scire, quod dominus Philippus non erat homo mottezandus. 
Blondellus autem plorans, excusabat se, quod nunquam miserat ad
eum pro vino; et statim cogitavit, hoc factum fuisse opera
Ciachi, qui solicitaverat eum ut iret ad dominum Philippum. 
Deinde aliquantulum refocilatus, reversus est domum, ubi pluribus
diebus stetit, quod non potuit apparere tristis et dolens. 
Tandem egrediens occurrit Ciacho, qui petivit, quale fuerat vinum
domini Philippi.  Blondellus respondit: tales visae fuissent tibi
lampredae domini Cursii.  Tunc Ciachus subridens: in te amodo
stat, si velis mihi dare tam bene ad comedendum, dabo tibi tam
bene ad bibendum.  Ad propositum ergo vide, qualiter Philippus
Argenti pro una vana buffa distratiavit crudeliter vilem
homuncionem per lutum cum furore.  Ideo bene nunc distratiatur
viliter, ut canis rabidus ab aliis canibus per triste coenum
infernale. 

	|43-45.~  |Lo collo.~  Hic autor ostendit quomodo
Virgilius ratificat vel iustificat quidquid dixerat vituperose
contra illum Philippum, unde dicit: et ille Virgilius, |mi cinse
poi il collo con le braccia~, scilicet amplexus fuit me ad
collum, |baciomme il volto~, applaudendo mihi cum laetitia, |e
disse: alma sdegnosa~, idest, o anima indignans, in bona parte
capit istud vocabulum, quasi dicat: bene et iuste habes ad
indignationem et abhominationem istos superbos sine aliqua
virtute, et quia nobilis est indignatio tua, ideo bene:
|Benedetta colei che in te se 'ncinse~, quasi dicat, benedicta
mater tua quae portavit te in utero, ita quod quando erat gravida
de filio cingebat se super ipsum.  Et hic nota lector quod mater
Dantis fuit vere beata; vocata est enim Gemma, et tamquam gemma
praetiosa misit tantam lucem in mundum.  Alius tamen textus habet:
|s'incese~, et tunc exponatur sic litera: beata illa Beatrix quae
se incendit amore tuo, quae sic incensa venit ad me Virgilium ut
ducerem te per istum Infernum, ubi videres iustam vindictam
superborum, et disceres sic spernere eos, ut patuit II capitulo;
sed prima litera videtur mihi magis propria, ubi secunda videtur
magis violentata.  

	|46-48.~  Et ut ostendat Virgilius praedictum spiritum
fore dignum tali vituperatione, dicit: |quei~, quem tu vidisti
ita frustra insanientem, |fu al mondo persona orgogliosa~, idest
arrogans, de se temere praesumens cum tamen nihil boni in se
haberet, unde dicit: |bont@a non @ee che sua memoria fregi~, idest
nulla virtus est quae ornet memoriam suam, et ideo: |cos@i se
l'ombra sua qui furiosa~, tunc enim superbus cadens efficitur
rabiosus quando non habet in se virtutem qua possit se redimere.

	|49-51.~  |Quanti.~  Hic Virgilius ad arguendam vanitatem
superborum, dat unum notabile, dicens: |quanti se tengon or
lass@u~, scilicet in mundo viventium, |gran regi~, idest magnos
principes, nam rex primum antiquitus nomen est dignitatis, ut
dicit Justinus in prohemio suo: et nota quod dicit notanter,
|tengon~, quia istud vicium arrogantiae falso de se extimat; nam
ille est vere rex, qui primo scit regere se ipsum, |che qui
staranno come porci in brago~, idest volutabro, quasi dicat
stabunt in coeno istius fetidae paludis sicut porci in luto.  Et
hic nota quod istud accidit saepe de facto in isto mundo.  Quot
reges illustres tabuerunt in carceribus Romanorum sicut Syphax,
Jugurta, Perses, et quot Romani principes?  Nonne Vitellius 
imperator Romanorum ductus est per urbem in furore populi cunctis
iacientibus in faciem et os eius lutum, urinam et faecem? 
Valerianus autem imperator consenuit in carcere regis Persarum
cum hac ignominiosa perpetua servitute, quod semper regem
ascensurum equum sublevabat tergo suo, sicut scribit AElius
spartianus, licet non oporteat ire per exempla veterum, quia
quotidie habemus exempla prae oculos, et ideo bene dicit: |di se
lassando orribili dispregi~, quia redduntur contemptibiles apud
omnes.

	|52-54.~  |Et io.~  Hic autor ostendit quod non contentus
tali exprobratione verborum optaverit sibi videre facta peiora,
unde dicit: |et io~, supple dixi Virgilio: |O Maestro, molto
saria vago di vederlo atuffar~, idest submergi, |in questa
broda~, idest paludem pinguem unctam ad modum brodi, |prima che
noi uscissimo del lago~, scilicet de Styge ista marcida lacuna,
vel sequitur autor humanum appetitum quasi dicat: sicut
delectabatur distraciare et ludificari alios, ita vellem antequam
recedam hinc fieri destracium et ludibrium de eo. 

	|55-57.~  Et subdit responsionem Virgilii qui dicit quod
autor videbit quod optat antequam perveniat ad finem circuli,
unde dicit: |et egli a me~: supple Virgilius respondit: |tu serai
sazio di tal disio e conven che ti goda~, quasi dicat, eris satur
et laetus tali vindicta quam appetis tam avide, |avanti che la
proda~, idest antequam extremitas ripae, |ti si lassi vedere~,
quasi dicat: antequam applices ad ripam civitatis ubi exibis de
navi; et sic vide quod adhuc erant tam a longe quod non poterant
videre ultimam ripam.  Et hic nota quod istud quod autor hic
fingit, aliquando accidit de facto in mundo isto, quia dicit
aliquando vir sapiens videns rabiosam bizariam unius superbi: 
iste ducet adhuc miseram vitam; dicet alius ego vellem videre
cito; respondet sapiens: istud forte accidet priusquam optes vel
credas, et sic accidit: sic dicebat Boetius exul, et hoc
verificatum est in utroque.  Nam si Boetius non fuisset relegatus
per superbum regem Gothorum, non fecisset opus tam nobile et
utile, quod fuit multis causa consolationis in tribulatione et
desperatione; nec Dantes nisi similiter passus esset
persecutionem superborum fecisset opus tam mirabile, quod fuit
causa correctionis sibi et aliis.  Unde si uterque fuisset
interrogatus: velles tu numquam fuisse expulsus, non dubito quod
respondisset: nullo modo.

	|58-60.~  |Dipo ci@o.~  Hic autor ponit effectum suae
optationis, dicens clare: |Io vidi dipo ci@o~, idest paulo post
ista verba facta inter me et Virgilium, |far quello strazio~,
idest tam magnum et vituperosum, |di costui~, scilicet Philippi,
|a le fangose genti~, idest illis superbis in eodem luto positis,
unde per hoc autor innuit quod superbus punitur et destruitur
manu superborum, sicut iam dictum est, unde dicit: |che ancor ne
lodo e ringrazio Dio~, et sic vide quod vir sapiens sine laesione
conscientiae saepe optat ruinam pravi ad utilitatem aliorum, quando
ille est obstinatus et insanabilis sicut erat nunc iste. 

	|61-63.~  Et statim subdit triste spectaculum factum de
isto exprimens eius nomen, patriam et vicium, dicens: |tutti
gridavano ah Filippo Argenti~, ita quod factis et verbis
insultabant ei; ille autem, quia non poterat volvere se contra
illos, convertebat rabiem suam in se.  Ideo dicit: |el fiorentino
spirito bizarro~, idest sticciosus, |se volgea coi denti in se
medesmo~, sicut facit homo superbus quando non potest facere
vindictam de iniuria quae fit sibi a potentiore.

        |64-66.~  |Quivi el lassamo.~  Ista est tertia pars in
qua autor, terminata materia superbiae, nunc tendit versus
tractatum novae materiae, scilicet civitatis infernalis.  Ideo
prius describit signa indicantia a longe ipsam civitatem, et
continuans dicta dicendis dicit: |quivi el lassammo~, idest
dimisimus istum Philippum ita destraciatum in isto luto, |che pi@u
non ne narro~, quia non intendo plura dicere de eo, quia pro nunc
satis dictum erat de materia superborum in isto uno superbo
praesertim, quia occurrebat alia materia pertractanda, scilicet
poenarum quae sunt intra civitatem; unde dicit: |ma un duolo~,
idest magnus dolor, |me percosse ne l'orecchie.~  Hic dolor non
procedebat ex valle, imo proveniebat a civitate; ideo direxit
oculum versus partem a qua venire videbatur.  Unde dicit:
|perch'io sbarro l'occhio intento davanti~, quasi dicat promovi
vel aperui oculum intellectualem ulterius ante me, quia ubi primo
tenebam oculum solum ad coenum, ubi ita male tractabatur superbus
cum magno clamore omnium, levavi oculum ubi audiebam maiorem
clamorem et dolorem a longe provenientem a maiori poena.

	|67-69.~  |Lo bon.~  Hic autor ostendit quomodo Virgilius
providus praevenerit eum, non expectata petitione explicans sibi,
unde proveniat tam intensus dolor, quia scilicet a civitate ad
quam incipiebant appropinquare, unde dicit: |Lo bon maestro~,
scilicet Virgilius, |disse: o figliuolo la citt@a che ha nome Dite
omai s'appressa.~  Ad quod nota quod ista civitas fingitur esse
civitas regalis et denominatur civitas Ditis a Dite rege
infernali, quia in ea sunt absconditi magni thesauri  inferorum,
idest magni peccatores clausi, sicut magni heretici, tiranni,
raptores, desperati, blasphemi, sodomitae, usurarii, fraudulenti,
falsarii, proditores.  Ideo bene dicit: |coi gravi cittadini~,
idest sceleratis qui graviter peccaverunt, ita quod pondus
peccatorum demersit eos in profundum, |col gran stuolo~, idest
exercitu, quia hic est multitudo numerosa per varias acies
ordinata.  Est enim ista civitas populosa et plena gentibus
totius mundi quae habitant in diversis vicis, ut patebit in
processu.

	|70-72.~  |Et io.~  Hic autor ponit responsionem suam ad
Virgilium, in qua profitetur se iam videre signa praetendentia
ipsam.  Unde dicit: |Et io~, idest ego Dantes dixi: |Maestro~,
idest, o Virgili, magister mi, vere videris mihi dicere verum,
|gi@a certo~, idest certe sine dubio, |cerno~, idest discerno et
comprehendo, |le sue meschite~.  Et hic nota quod istae Ecclesiae 
sunt sepulcra haereticorum qui puniuntur iuxta moenia murorum intra
civitatem.  Sicut enim accidit in mundo isto, quod accedentes ad
aliquam terram primo solent videre a longe templa quae communiter
sunt alta et apparentia, ita nunc isti accedentes ad istam
civitatem infernalem primo vident templa, idest sepulcra
haereticorum, quae ad modum templorum apparebant in aere, quia
eorum coopertoria sunt suspensa in alto, et videntur in forma
quasi tecta Ecclesiarum acuta in medio.  Nota etiam quod autor
utitur vocabulo saracenico; nam Ecclesiae haereticorum non possunt
dici Ecclesiae.  Ponit etiam ipsa sepulcra haereticorum iuxta
extrema seposita a toto corpore civitatis, quia conventiculae
haereticorum sunt tales, quod vitant consortia aliorum.  Et tangit
formam poenae istorum a qua procedebat ille dolor, quia scilicet
puniuntur in igne, unde dicit: |vermiglie come~ ^fosser~ |uscite
di fuoco~, sicut a simili videmus hic quando faber ignit bene
unum ferrum quod totum videtur igneum.  

	|73-75.~  Et subdit responsionem Virgilii confirmantis et
declarantis dictum eius, unde dicit: |et ei mi disse~: idest et
ille Virgilius dixit mihi: |el fuoco eterno~, quia semper
duraturus, |ch'entro l'affoca~, idest incendit illas meschitas
interius, |le demostra rosse, come tu vedi, in questo basso
inferno.~

	|76-78.~  |Noi.~  Hic ultimo autor ostendit quomodo
pervenerint ad istam civitatem, quam describit a mirabili
fortitudine eius, dicens: |noi pur giugnemo~, idest nos tandem
pervenimus et appulimus finaliter navigando cum Phlegia, |dentro
a l'alte fosse~, idest profundas, |che vallan quella terra
sconsolata~, idest cingunt et claudunt illam civitatem infelicem,
quia Infernus est locus inconsolabilis, ut dicit Aristotiles in
sua poetria.  Et hic nota quod autor fingit istam civitatem fore
fortem et inexpugnabilem cum magnis fossis profundis et muris
altis et fortibus, ut locus conveniat damnatis.  Videmus enim in
mundo nostro quod qui gravius deliquerunt coercentur duriori
carcere, et subiiciuntur gravioribus poenis; et ita qui laevius
peccaverunt largius detinentur et laevius puniuntur: ita in
proposito, isti qui sunt inclusi intra civitatem, enormius
peccaverunt; illi vero qui sunt positi extra in loco ampliore et
liberiore, laevius peccaverunt.  Nota etiam quod per profunditatem
fossarum, et fortitudinem murorum, autor figurat profunditatem et
difficultatem materiae, quam nunc parabat intrare, sicut statim
dicetur; unde dicit: |le mura mi parea che ferro fosse~, idest
essent de materia ferrea, ut bene videbis infra. 

	|79-81.~  Ideo autor bene fingit quod non potuerunt
pervenire ad introitum nisi per longam circuitionem, unde dicit:
|venimmo in parte~, scilicet ad terram ante portam civitatis, ubi
erat portus illius navigii, |dove 'l nocchier forte~, scilicet
Phlegias superbus: |grid@o: uscitice~, idest exite de navi, quia:
|qui @ee l'entrata~, et bene dicit quod clamavit, quia cum magna
indignatione et ira deposuit eos ad terram.  Sciebat enim quod
erant facturi magnum damnum civitati, et dicit: |non senza far
pria grande agirata~, quia non sine longo discursu rationis et
magno labore speculationis potuit pervenire ad istam materiam. 
Et hic ultimo nota lector, quod potes mirari et dubitare, nonne
autor noster descripsit supra civitatem infernalem, ubi tertio
capitulo dixit: ^Per me si va nella citt@a dolente~! similiter
descripsit Charonem nautam qui transportat omnes animas pravorum
in Infernum per fluvium Acherontis; quare ergo nunc describit
aliam civitatem et alium nautam, scilicet Phlegiam qui transfert
animas de valle ad istam civitatem?  Dico breviter quod autor non
est hic superfluus, imo subtiliter facit pulcerrimam fictionem;
fingit enim quod ista magna et antiqua civitas habeat tria et
diversa fortilitia, sicut gratia exempli habet civitas antiqua
Padua in Italia.  Modo in primo fortilitio maiore, ubi non fit
magna custodia, habitant illi qui peccaverunt per incontinentiam. 
In secundo strictiore ubi fit magna custodia habitant illi qui
peccaverunt per violentiam.  In tertio fortilitio strictissimo
habitant illi qui peccaverunt per fraululentiam, ubi invenitur
tertius portitor animarum peior et horribilior caeteris, scilicet
Gerion; et ultimo in centro civitatis est carcer obscurissimus,
scilicet puteus in quo puniuntur proditores.

        |82-85.~  |Io vidi pi@u di mille.~  Ista est quarta et
ultima pars generalis, in qua autor ostendit maximam resistentiam
quam habuerunt ad intrandum istam civitatem.  Sed antequam
descendam ad literam exponendam volo te praescire, quod tota ista
pars est fortis et comuniter male intellecta; sed ne perdam
tempus dicam breviter et summatim, quod autor noster ideo fingit
se hic invenisse maximam resistentiam, ut per illam det intelligi
maximam luctam mentis quam secum habuit.  Si enim supra autor
invenit in singulis circulis unum singularem custodem qui voluit
sibi denegare ingressum ne videret communia vicia et supplicia
incontinentium, quae sunt quasi per se nota; quanto fortius debet
hic invenisse magnam multitudinem custodum volentium impedire ne
intret civitatem, et videat vicia magis occulta?  Fingit ergo
subtiliter quod daemones in magna multitudine cum magno furore
concurrerint ad turrim magistram, ut bene custodirent passum ne
isti possent intrare.  Ergo per daemones autor repraesentat nobis
malitias, fraudes et falsitates quas parabat describere, quas non
Homerus, non Virgilius numquam descripserat; ideo non mireris si
habuerit hic magnam resistentiam, quia sine magna difficultate
non poterat intrare fortem materiam.  Nunc ad literam dicit autor
: |Io vidi pi@u di mille dal ciel piovuti~, idest Daemoniorum qui
propter superbiam ceciderunt de caelesti civitate in istam
infernalem, et ponit numerum pro numero, ita poterat dicere
centum milia vel mille milia, quia infinita et innumerabilia sunt
genera malitiarum et fraudium, et dicit: |in su le porte~, in
plurali propter versum, vel ad magnificandam fortitudinem illius
portae, cum tamen non esset nisi una porta, ut patebit postea.  Et
primo ponit verba daemonum, dicens: |che dicean stizzosamente~,
idest indignanter et cum ira: |chi @ee costui~, scilicet tam
audax, tam valens, |che senza morte~, idest qui antequam sit
mortuus, |va per lo regno della morta gente~, idest per Infernum
qui est locus vere mortuorum; et vide quod autor noster non erat
mortuus cum istis, quia non fuerat usus in vita malitiis et
fraudibus, nisi parum ad fallendas mulieres in juventute sua, ut
dicetur alibi.

	|86-87.~  |El savio.~  Hic autor ostendit quomodo
Virgilius tentaverit primo per se intrare, quia audiebat quod
illi solummodo conquerebantur de ipso qui vivens erat.  Unde
dicit: |el savio Duca mio~, scilicet Virgilius sapiens poeta,
|fece cenno di voler parlar a lor secretamente~, ut minus
indignarentur si solus iret, quia erat mortuus, et placaret eos,
et sic impetraret accessum pro autore.  Per hoc autem figurat
quod Virgilius voluit tentare si per se poterat inducere autorem
ad istam materiam, sed non potuit. 

	|88-93.~  Et tangit effectum dicens quod modicum visi
sunt placari, unde dicit: |alor~, idest tunc illi daemones,
|chiusero un poco el gran desdegno~, idest indignationem quam
primo conceperant viso autore vivo, |e disser: vien tu solo~,
quia alias hic fuisti, et quia non es exiturus de Inferno, sicut
iste qui venit ut referat ad vivos de summa infelicitate
peccatorum, et sic revocet homines ab ista patria nostra, quam
semper petimus et optamus magnificare et augere; unde dicit: |che
s@i ardito intr@o per questo regno~, quasi dicat: nimis fuit audax
in intrando Infernum et audacter venit hucusque, sed non poterit
procedere ulterius; et ideo non est nisi unum consilium quod
desistat ab itinere incoepto, scilicet ab ista descriptione
Inferni, unde dicit: |sol se ritorni per la folle strada~, idest
per viam, idest per materiam quam temere intravit, |provi se sa
che tu qui rimarrai~, quasi dicat faciat totum conatum suum quod
non poterit perficere quod coepit, nec tu poteris iuvare eum
quamvis feceris sibi viam hucusque; ideo dicit: |che gli hai
scorta s@i buia contrada~, quasi dicat: tu scortasti et duxisti
eum per vallem tam nebulosam et obscuram.

	|94-96.~  |Pensa.~  Hic autor volens ostendere terrorem
suum, qui inducebat sibi desperationem, apostrophat ad lectorem,
ut reddat eum attentum ad considerandum difficultatem magnam;
unde dicit: o lector: |pensa s'io mi sconfortai~, quasi dicat: 
bene potes cogitare quomodo territus sum, |al suon di le parole
maledette~, quae dixerant illi daemones in aeternum maledicti; et
certe ita pavefactus sum, |ch'io non credetti ritornarci mai.~ 
Et nota quod non vult aliud dicere nisi quod conferendo cum
ratione et faciendo comparationes de se ad Virgilium, desperavit
posse procedere ulterius; ideo timuit remanere ibi, scilicet
faciendo finem operi, et crede quod aliquando fuit in actu
lacerandi quidquid fecerat quando veniebat ad tales passus
arduos.

	|97-99.~  |O caro.~  Hic autor implorat auxilium
Virgilii, vel captat benivolentiam ab ante factis, dicens: |o
caro duca mio~, idest, o Virgili, |che m'ha' renduta sicurt@a~,
ubi timebam, |et hai me tratto da l'alto periglio~, idest, et qui
eruisti me a magno periculo, |ch'incontra mi stette~, idest quod
occurrit mihi in isto itinere periculoso, et dicit: |pi@u di sette
volte~, quia scilicet liberavit eum a tribus faeris primo
impedientibus eum a timore intrandi primo Infernum; a Minoe, a
Phlegia, a Philippo Argenti; et ita de multis.  

	|100-102.~  Et ecce petitionem: |non mi lasciar diss'io
cos@i disfatto~, idest ita delusum infecto opere isto, quasi dicat
juvisti me semper in omnibus dubiis; nunc autem si non potes
plus, dimittamus, unde subdit: |ritroviam l'orme nostre insieme
ratto~, idest revertamur simul cito per eamdem viam per quam
venimus, ubi fecimus vestigia nostra, et hoc dicto, |se 'l passar
pi@u oltre c'@e negato~, idest si non possumus ulterius procedere
in ista via. 

	|103-105.~  Et subdit responsionem Virgilii exhortantis
ipsum, ne timeat, quia datum est desuper quod perficiat residuum
itineris, sicut iam fecerunt partem, unde dicit: |e quel Signor~,
idest Virgilius qui erat mihi dominus et magister, |che l@i m'avea
menato~, quia conduxerat me salvum usque ad illum passum fortem,
|me disse: non temer ch'alcun non ce po' tor lo nostro passo~,
idest transitum ad civitatem, |da tal n'@e dato~, quia scilicet a
Deo concessum, cui potentia daemonum non potest contradicere; 

	|106-108.~  et promittit sibi bonam spem, dicens: |ma qui
m'attendi~ idest expecta me, |e conforta e ciba lo spirito
lasso~, idest pasce animum vacuum omni spe, |di speranzia bona~,
scilicet feliciter intrandi et perficiendi, |ch'io non te lassar@o
nel mondo basso~, idest quia ego non deseram te in isto Inferno
opere imperfecto, imo ducam te per altum Purgatorium, unde postea
cum alio duce ascendes altissimum coelum.  Ergo bene traham te de
Inferno, et non dimittam te in eo.

	|109-111.~  |Cos@i.~  Hic autor posita exhortatione
Virgilii, ponit excessum eius dicens: |Cos@i sen va~, scilicet
solus, sine me, |e quivi m'abandona~, ad certam horam, |lo dolce
padre~, et recessus eius erat mihi amarus, unde dicit: |et io
rimango in forse~, idest remaneo in dubio, et ecce dubium, |che
s@i e no nel capo me tenciona~, quia in phantasia mea dicebam: ita
intrabit non intrabit, ita redibit non redibit.  

	|112-117.~  Et subdit quod non potuit audire verba
Virgilii ad illos custodes, dicens: |non potei~, idest ego Dantes
non potui, |udir quello ch'a lor porse~, quia nimis eram a longe,
sed cito vidi repulsam sibi datam, unde dicit: |ma ei~, scilicet
ille Virgilius, |non stette l@a con essi~, scilicet daemonibus,
|guari~, idest quasi vult dicere, quod Virgilius stetit quasi
nihil cum illis in verbis, |che ciascun se ricorse dentro a
prova~, idest certatim reintraverunt civitatem, quia non placuit
eis petitio Virgilii, ideo excluserunt eum, unde dicit: |quei
nostri aversari~, scilicet daemones, |chiuser le porte nel petto
al mio Signore~, quasi dicat statim, |che fuor rimase~, male
consolatus; et ecce quod fecit, |e rivolsesi a me con passi
rari~, quia coepit redire lente versus autorem totus cogitabundus. 
Et hic nota quod autor fingit hoc totum, quia non poterat cum
Virgilio solo intrare istam civitatem nisi mediante auxilio
alterius, ut statim patebit; et etiam quia de rei veritate
Virgilius non descripserat ad plenum istam materiam; unde autor,
sicut patebit in processu, describit quasi omnia genera fraudium
et poenarum mirabiliter, quae nunquam fuerunt per Virgilium vel
alium somniata quod ego sciam; 

	|118-120.~  et describit confusionem Virgilii per signa
pudoris et doloris dicens: et Virgilius, |avea gli occhi a la 
terra~, scilicet deiectos in terram pro verecundia, et habebat
|le ciglia rase d'ogni baldancia~, idest faciem privatam omni
alacritate, ita quod vultus eius erat moerore confusus, et dolebat
intra se, unde dicit: |e dicea nei sospiri~, quae suspiria sunt
signa doloris, |chi m'ha negate le dolenti case~? quasi dicat:
quis negavit introitum istius civitatis, in qua omnes domus sunt
plenae dolore, nisi isti maledicti diaboli qui noluerunt admittere
me?  Unde ipse Virgilius fingit VI Eneydos quod Sybilla dicat
Eneae : ^Nulli fas casto sceleratum insistere limen.~

	|121-124.~  |Et a me.~  Hic ostendit quomodo Virgilius
quamvis iratus exhortatus fuerit ipsum ne perderet spem bonam;
unde dicit: |Et a me disse: tu non sbigottire~, idest non 
terrearis, non turberis, |perch'io m'adiri, ch'io vincer@o la
pugna~, quia scilicet intrabo omnino, |qual ch'a la diffension
dentro s'agiri~, idest quicumque volvat se ad resistentiam intra
terram circa muros, quasi dicat: faciant quam peius possunt quod
ego intrabo in despectum eorum; et probat a maiori, quod non sit
mirandum si daemones isti praesumpserunt denegare hominibus intrare
per istam portam, quia praesumpserant olim denegare Christo
intrare portam primam Inferni, qui veniebat ad faciendum eis
damnum, unde dicit: |questa lor tracotancia~, idest straniantia
|non @ee nova~, imo antiqua, quod statim probat; 

	|125-127.~  |che gi@a l'usaro a men stretta porta~, idest
ad primam portam Inferni, quae est magis patens quam ista, quia
est sine ulla custodia, |la quale ancor se trova senza serrame~,
quia Christus fregit seras et claustra Inferni iuxta illud:
^Attollite portas principes vestras.~  Et specificat illam portam
per titulum nigrum qui reperitur in summitate istius portae, ut
patuit in principio tertii capituli, unde dicit: |tu vedesti la
scritta morta~, idest scripturam, quae est vox mortua, ubi
dicitur: ^iustizia mosse il mio alto Fattore.~  Sed certe sicut
non potuerunt resistere Christo ibi; ita hic non poterunt
resistere uni Deo qui iam venit in succursum nostrum.  Et vult
breviter dicere Virgilius ad excusationem suam: isti daemones
praesumpserunt impedire Christum ne intraret infernum per
liberationem Patrum, quanto fortius possunt presumere impedire
nos! sed sicut nihil profecerunt tunc, ita nec nunc, quia
intrabimus virtute divina.  Et sic vide ex dictis cessat obiectio
quam solent quidam facere, quare daemones non recipiebant Dantem
libenter ut lucrarentur illam animam? quia autor venerat vivus ad
liberandum se et alios ab isto Inferno, moraliter loquendo.  Et
nota quod appellamus Infernum moralem statum vitiorum, quia
homines moraliter loquendo sunt mortui in eo, sicut a simili
dicimus bellum civile, quia de civibus fuit et inter cives
gestum, tamen re vera fuit potius incivile.

	|128-130.~  |E gi@a.~  Hic ultimo Virgilius ad
exhortationem autoris dicit, quod iam appropinquabat ille qui est
introducturus eos in civitatem; unde dicit: |E tal~, idest unus
talis tam potens, |che per lui ne fia la terra aperta~, quia
scilicet aperiet nobis portam manu sua, |gi@a discende l'erta~,
quasi dicat: iam venit per Infernum continuo descendendo, |di qu@a
da lei~, idest ab illa porta citra, |passando per li cerchi senza
scorta~, quia scilicet venit solus et non indiget scorta, sicut
tu.  Et hic erat Mercurius, ut clare ostendetur in sequenti
capitulo.


