	|SUMMARIUM.~  CANTUS DECIMUS OCTAVUS, ^in quo tractat de
lenonibus~ ^percussis a daemonibus scuriacis sub titulo domini~
^Caccianemici de Bononia, et aliorum multorum, et Jasonis; et~
^aliquantulum de sequenti bulgia, in qua sunt blanditores in~
^stercore, ubi abominatur Alexius Interminelli de Luca, et~
^alios multos.~

	|PROEMIO~  ^Loco @ee in Inferno detto Malebolgie.~ 
Postquam in superiori capitulo proxime praecedenti autor noster
descripsit generale vitium fraudis sub figura Gerionis, per quem
transportati fuerunt a circulo violentorum ad circulum
fraudulentorum; nunc consequenter in praesenti XVIII capitulo
describit ipsum circulum fraudulentorum in generali, et duas
valles eius, in quibus puniuntur duae primae species fraudis.  Et
istud capitulum potest breviter dividi in quatuor partes,
generales; in prima quarum autor describit totum circulum in
generali, et eius situm et poenam generalem primae speciei
fraudis, scilicet lenocinii, quae punitur in prima valle.  In
secunda facit mentionem de uno spiritu moderno, qui deliquit in
lenocinio, ibi: ^Mentr'io andava.~  In tertia tractat de alio
spiritu nobili antiquo qui laboravit eodem morbo, sed
diversimode, ibi: ^Io mi raggiunsi.~  In quarta et ultima
decribit in generali et speciali aliam speciem fraudis, scilicet
adulationem, quae punitur in secunda valle, ibi: ^Gi@a eravam.~

	|1.~  Ad primam dico, quod autor primo describit circulum
generalem fraudulentorum, quem distinguit in decem valles
speciales; primo ergo continuans dicta dicendis, quia dixerat in
fine capituli praecedentis quod pervenerant ad arcem ruinosam,
dicit: |Loco @ee in Inferno detto Malebolgie.~  Et sic vide
quomodo describit primo locum a nomine novo, quia istud dictum
est nuper ab autore, numquam ab alio, et est nomen conveniens. 
Bulgia enim in vulgari florentino est idem quod vallis concava et
capax: modo iste circulus continet intra se multas valles, quarum
quaelibet est capax multorum valde; ideo autor imponit huic loco
tale nomen, et est nomen compositum singularis numeri.  Et bene
sic vocatur, quia cum omnes valles inferni sint malae, istae per
excellentiam possunt dici malae:

	|2.~  et manifestato nomine proprio, manifestat materiam,
de qua factus est, dicens: |tutto di pietra e di color ferrigno~,
idest ferrugineo.  Per hoc figurat duriorem poenam, quia si
violenti coercentur duro carcere, multo fortius fraudulenti.

	|3.~  Notat etiam difficiliorem materiam, et dicit: |come
la ripa che d'intorno il cinge~, quia iste circulus est cinctus
circum circa alta ripa et lapidea;

	|4-6.~  et tacta materia, tangit formam, dicens: |un
poccio, assai largo~, quia punit in se quatuor species
proditorum, |e profondo~, quia est in infimo fundo inferni, |di
cui~, idest de quo puteo, |l'ordigno~, idest ordo libri,
|dicer@a~, idest tractabit, |in suo loco~, scilicet in fine istius
libri Inferni: |vaneggia~, idest est vacuus pro parte, |nel
dritto megio~, idest in centro punctaliter, |del campo maligno.~

	|7-9.~  Et ex dictis concludit quod si puteus est
spericus et circulus, ergo et per consequens omnes valles positae
inter ista duo media sunt spericae.  Dicit ergo: |adonque quel
cerchio~, idest totus ille circuitus, |che riman tra 'l poccio e
'l pi@e de l'alta ripa dura~, de qua dictum est, |@ee tondo, et il
fondo~, idest tota planities magna, |@ee distinto in dieci valli~,
quae appellantur bulgiae.

	|10-18.  Quale.~  Hic autor descripta forma generali
totius circuli, declarat formam specialem eius per unam
comparationem satis communem, cuius sententia est satis confusa,
et litera valde intricata.  Ideo ad eius declarationem autor vult
dicere sententialiter: imaginare et finge tibi in mente tua unum
castellum rotundum in magna planitie campestri, quod habet circa
se plures et plures fossas, et juxta portam castelli a ripa
infima incipit una volta pontis, quae cooperit primam fossam
usque ad secundam ripam; et ita secunda volta incipit a secunda
ripa, et cooperit secundam fossam usque ad tertiam ripam; et ita
de omnibus usque ad decem; ita quod sint decem arcus contigui
successive unus post alium, et tamen sit totus unus pons rectus,
ita in tali figura iste puteus rotundus velut fortilitium cinctum
altis turribus, scilicet gigantibus, habet circa se decem valles
concavas in modum fossarum, et decem ponticulos per quos
transitur per totum Malebolgie.  Nunc ordina literam sic:
|quelle~, scilicet valli, |facevan quivi~, in ista planitie
infernali, |tal imagine qual figura la parte dove son li castelli
rende~, idest ostendit, repraesentat, |dove pi@u e pi@u fossi
cingon quelli castelli per guardia de le mura~, ut castella sint
fortiora non solum munimine murorum, sed etiam munimine aquarum,
|e scogli~, idest pontes saxei, |che recidean~, idest dividebant
transversaliter, |gli argini~, idest ripas vallorum, |e i fossi~,
idest et ipsas valles, quae stant in circuitu in modum fossorum,
|infin al poccio~, scilicet praedictum, |che tronca~, quia ibi
terminantur omnia, |e raccogli~, quia omnia tendunt ad centrum,
et omnes aquae congregantur ibi, et stagnant, quia non possunt
ulterius descendere, |movean~, idest habebant principium, sive
incipiebant, |da imo de la roccia~, idest a basso ipsius ripae,
sicut videmus quod fundatur artificialiter pontes lapidei in
mundo nostro, super fluminibus nostris, quales sunt Florentiae
super Arno, et Romae super Tiberi, et Avinione super Rhodano;
|cos@i come ponticelli sono a tai fortezze~, idest ad talia
castella posita in plano, |da i lor sogli~, idest ab ostiis
portarum, |a la ripa di fuor.~  Et hic nota allegorice, quod
autor per hoc figurat quod per unam speciem fraudis cognitam
devenitur in cognitionem alterius; quia fraudes sunt inter se
contextae et concatenatae, sicut maculae ferreae in lorica, ita
quod una non potest frangi vel lacerari quin multae sequantur; et
ita una fraude aperta statim paratur via ad aliam.  Ergo bene
fingit quod eadem via itur in omnes de ponte in pontem, idest de
gradu in gradum.

	|19-21.  In questo.~  Nunc autor, descripto toto circulo
octavo in generali, incipit describere primam vallem, in qua
punitur prima species fraudis.  Et primo continuans dicta
dicendis ostendit quomodo intraverint primam vallem, dicens: |noi
scossi~, idest exonerati, depositi, |de la schiena di Gerion ci
trovammo in questo loco~, scilicet in ripa generali istius octavi
circuli praescripti, |e 'l poeta~, scilicet Virgilius ascendens
primum pontem, |tenne a sinistra, et io mi mossi dietro~, sequens
vestigia eius.

	|22-27.  A la man.~  Hic autor describit poenam primae
fraudis in communi: ad cuius declarationem volo te notare, quod
ista prima bulgia superior est maior caeteris, et magis remota a
centro, et continet maiorem multitudinem, sed habet leviorem
poenam.  Unde autor servat optimum ordinem; quia sicut supra
volens describere poenas incontinentium incoepit a luxuria, quae
habet minus culpae et plus infamiae; ita hic volens describere
poenas fraudulentorum, incipit a fraude quae fit circa luxuriam,
quae similiter habet minus culpae et plus infamiae.  Ulterius ad
intelligendum clare formam istius poenae debes notare, quod
duplex est species decipientium mulieres qui hic puniuntur:
aliqui enim sunt qui seduxerunt mulieres pro aliis spe lucri, vel
alterius commodi, et isti sunt viliores, et proprie appellantur
lenones: alii sunt qui seduxerunt mulieres pro se tantum,
promittentes sibi coniugium, et postea fallentes fidem datam;
poena ergo istorum est talis, quod currunt velociter per vallem
frontibus adversis per oppositum, ita quod una gens currit a
medio bulgiae citra, alia a medio ultra: prima est illa gens quae
decepit dominas in gratiam aliorum; secunda est gens quae decepit
dominas adulationibus et promissis pro se, et postea fallaciter
et ingrate dimiserunt eas, habito eorum intento; et post eos
vadunt daemones currentes cum virgis ferreis caedendo eos
crudeliter.  Ad literam ergo dicit autor: |vidi a la man dextra
nova pi@eta~, idest novam poenam, quia autor de novo fingit eam,
quam numquam alius finxerat, et etiam quia erat nova, idest
diversa ab aliis, |e novi frustatori~, idest tormentatores,
punitores, scilicet daemones fustigantes eos duriter, |di che la
prima bolgia era ripleta~, quia maxima est multitudo lenonum
talium ubique terrarum, |e li peccatori erano ignudi~, idest
nudi, |nel fondo~, idest in planitie concava huius primae bulgiae
versus nos; ideo dicit: |verso 'l volto~; et isti erant lenones,
|e di l@a~, idest ultra medium bulgiae ibant, |con noi~, quia
scilicet tenebant spatulas versas nobis, ita quod ibant sicut
nos, et isti erant deceptores mulierum pro se, et dicit: |ma con
passi maggiori~, quasi dicat: ibant velocius quam nos, quia nos
ibamus lente per pontem sine poena urgente; illi vero currebant
festinanter per vallem impulsi verberibus daemoniorum.

	|28-33.  Come.~  Hic autor explicat modum eundi obviam
per unam nobilem comparationem.  Ad cuius intelligentiam claram
est breviter sciendum quod in MCCC, in quo anno autor incoepit
istud nobile opus, papa Bonifacius VIII, tunc sedens in sede
Petri, dedit generalem indulgentiam peccatorum in urbe, ad quam,
sicut vidimus in MCCCL, cucurrit maxima multitudo ex omnibus
regionibus et nationibus obedientibus ecclesiae romanae.  Unde
propter nimiam pressuram gentium in transitu pontis supra
Tiberim, ne aliqui a lateribus caderent in aqua et suffocarentur,
inventus est utilis modus, scilicet ut peregrini euntes, facerent
de ponte per longum duas partes, ita quod, qui ibant ad ecclesiam
sancti Petri per unam medietatem pontis respiciebant versus
castellum sancti Angeli, et illi, qui redibant ab indulgentia
ibant per aliam medietatem respicientes versus montem.  Ita a
simili in proposito aliqui istorum fustigatorum ibant ad
sinistram versus puteum, aliqui ad dextram versus septimum
circulum, a quo recesserant Virgilius et Dantes, qui erat quasi
mons respectu sequentis bassioris; et sic comparatio est satis
propria quia de transitu ad transitum, de peccatoribus ad
peccatores.  Sed romipetae vadunt ad indulgentiam ut purgentur a
peccatis; isti vero vadunt ad poenam ut puniantur de peccatis. 
Ad literam ergo dicit autor, quod isti peccatores hinc inde a
dextris et sinistris eo modo, |come i romani hanno tolto modo~,
istum modum adhuc servant romipetae ex se ipsis quando multitudo
est magna Romae, |a passar la gente su per lo ponte~, fluminis
Tiberini, |per l'esercito molto~, idest propter magnam
multitudinem peregrinorum, |l'anno del giubileo~, tangit
universalem indulgentiam per vocabulum antiquum.  Ad cuius
cognitionem est sciendum quod jubilaeus interpretatur annus
remissionis, et est nomen hebraicum, et fiebat in quinquagesimo
anno.  Jubilus enim est cantus sonorus, laetabundus, est vox
confusa prae gaudio.  In anno enim jubilaeo fiebat festum laetum
cum clangore tubarum, et debita absolvebantur, et confirmabantur
libertates, restituebantur bona; et dicunt aliqui quod jubilaeus
habuit initium a victoria Abrae quando redemit nepotem suum Loth
de manibus trium regum.  Et ecce modum transeundi romipetarum:
|che tutti hanno la fronte da l'un lato verso 'l castello~,
scilicet sancti Angeli.  Ad quod notandum, quod istud castellum,
de quo fit hic mentio, fuit olim sepultura Adriani imperatoris. 
Nam illi principes antiqui aliquando sepeliebantur in alto, sicut
patet in columna lapidis Numidici, in qua sunt cineres Julii
Caesaris; aliquando sepeliebantur in basso, sicut Augustus, qui
est sub alta turri.  Ita ad propositum: ista alta et mirabilis
sepultura facta fuit super muro civitatis Adriano valentissimo
imperatori; et istud mirabile opus diu vocatum est sepulcrum
Adriani per multa secula.  Postea tempore Gregorii I dicitur
apparuisse in summitate eius unus angelus cum ense in manu; ideo
denominatum fuit ab isto eventu castellum sancti Angeli.  Sed
proh dolor! Istud sumptuosum opus destructum et prostratum est de
anno praesenti MCCCLXXIX per populum romanum, quia fuerat
aliquandiu detentum per fautores Roberti cardinalis Gebennensis;
qui facto schismate pessimo factus est antipapa contra Urbanum
VI.  Dicit ergo: |e vanno a santo Petro~, scilicet pro
indulgentia, |e vanno verso 'l monte da l'altra sponda~, scilicet
ex alia extremitate vel medietate pontis.  Hunc actum notaverat
autor anno praedicto jubilaei, cum ivisset ad indulgentiam.

	|34-36.  Di qua.~  Hic autor specificat poenam istorum. 
Ad cuius declarationem nota quod autor hic, sicut et in caeteris
poenis dandis, loquitur de inferno morali.  Dat enim eis poenam
solitam dari talibus in mundo illo: solent enim lenones bene
verberari et baculari; ideo fingit quod daemones cornuti currunt
post eos acriter caedentes et flagellantes eos, ubi figurative
sunt illi quibus lenones faciunt poni cornua, scilicet cugucii. 
Ad literam ergo; dicit autor: |vidi dimon che li battean
crudelmente di retro~, ita quod oportet eos habere bona terga,
quia, ut dictum est, sunt ibi nudi, ita quod non gibonus grossus
sustinet ibi verbera dura, |con gran ferce~, idest virgis, |su
per lo sasso~, quod undique claudit dictam bulgiam, |tetro~,
idest obscurum, quia habet colorem ferrugineum, ut jam dictum est
a principio capituli, |di qua di l@a~, idest citra et ultra
medium.

	|37-39.~  Et subdit aggravans poenam: |Ahi~, idest
dolenter refero, |come~ illi daemones, |facevan lor~, scilicet
ipsos fustigatos, |levar le berce~, idest calcaneos, quasi dicat,
faciebant eos tam velociter currere, quod non videbantur tangere
terram; quod probat dicens: |a le prime percosse~, idest ad prima
baculamenta tam dure impressa, |gi@a nessuno aspettava le seconde
n@e le tercie~, quasi dicat nullus retardabat ut faceret aliqualem
dispositionem, vel ut rogaret veniam vel misericordiam, sicut
solent facere multi quando sunt deprehensi in aliquo fallo, quia
illi ita frequenter cum furore repetebant ictus quod non
potuissent facere unum verbum; et si fecissent non poterant
audiri, vel intelligi ab illis iratis fabricantibus super dorsum
suum.

	|40-42.  Mentr'io.~  Ista est secunda pars generalis, in
qua autor describit virum modernum infamatum singulari lenocinio
circa tempora autoris.  Ad cuius cognitionem est sciendum, quod
iste fuit quidam miles bononiensis de Caccianimicis de Bononia,
vir quidem nobilis, liberalis et placibilis, qui tempore suo fuit
valde potens in Bononia favore marchionis Estensis, qui fuit Azo
III, qui gessit magnum bellum cum Bononia, de quo dicetur
Purgatorii capitulo V; et tandem procuravit sibi facere magnam
partem in Bononia, quae vocata est ob hoc pars Marchiana.  Iste
ergo miles, nomine Veneticus, habuit unam sororem pulcerrimam,
quam conduxit ad serviendum marchioni Azoni de sua pulcra
persona, ut fortius promereretur gratiam eius; ideo autor bene
solvit sibi de tali servitio.  Ad literam ergo; dicit autor: |gli
occhi miei~, scilicet intellectuales, |fuoron scontrati in uno~,
quia unus famosus occurrit speculationi suae, |mentr'io andava~,
idest interim dum sic irem per ripam meditando post Virgilium. 
Et hic nota quod, sicut jam saepe potuisti perpendere, quando
autor vult describere aliquam rem levem fingit se videre eam
ambulando; quando vero rem difficilem vel incognitam, fingit se
firmare; et tunc facit signum, quod ibi est opus maiori
consideratione.  Et ostendit quod statim recognoverit illum, quia
viderat eum in vita; unde dicit: |et io s@i tosto dissi~, quasi
dicat: tam cito quam cito vidi eum, sine mora dixi: |non son gi@a
digiuno di veder costui~, quasi dicat: imo satur, quia pluries
viderat eum vivum, quasi dicat tacite, quod oculus eius
fastidiebat et indignabatur videre virum nobilem qui tam viliter
prostituerat carnem suam.

	|43-45.~  Et ostendit quomodo recognoverit eum, dicens:
|per@o fissi i piedi~, idest firmavi me, quasi dicat: apposui
affectionem animi ad bene cognoscendum eum, |per affigurarlo~:
|el Duca~, scilicet Virgilius similiter, |si ristette et assent@i
ch'alquanto gissi indietro~; hoc dicit autor, quia sic
expediebat; nam umbra Venetici currebat velociter ante faciem
daemonis persequentis eum scutica.  Autor vero ibat morose, ideo
necessario habebat retrocedere, imo mirum est quomodo unquam
potuerit attingere eum nisi cum pede mentali.

	|46-47.  E quel.~  Hic autor ostendit qualiter praedictus
spiritus perventus ab autore voluerit se abscondere, sed non
potuit; unde dicit: |e quel frustato~, idest fustigatus, |si
credette celar chinando il viso~; et hoc bene fingit, quia istud
vitium est magnae infamiae, licet parvae culpae; ideo summe
verecundabatur cognosci in tali actu cum fuisset miles nobilis et
magnificus; ideo pondus pudoris deiecit faciem suam ad terram,
frustra, unde dicit: |ma poco li valse~: quia tantum recognovi
eum; per quod notat quod quis non potest uti tanta arte, quod non
cognoscatur tale vitium, quia cito infamia laborat contra autorem
talis fraudis, et est maxima pars suae poenae, |ch' io disse: o
tu che gette l'occhio a terra~, prae verecundia, |tu sie Venetico
Caccianemico~; sed non potes expellere infamiam maxime inimicam
tibi; et hoc dico: |se le fazion~, idest lineamenta faciei, quae
aliter dicuntur ^fattezze~, -- |che porti non son false.~  Hoc
pro tanto dicit, quia saepe similitudo formae fallit hominem, ut
Valerius ostendit in fine sui libri per exempla multorum; quasi
dicat: non accepi te in scambium pro alio, quia certissime te
recognosco sine errore aliquo.  Unde audivi quod iste dominus
Veneticus concepit grave odium contra Dantem, et procuravit
aliquando laedere eum; quod si sic fuit habuit obliquum, tum quia
autor verum dicit, tum quia numquam parcit alicui non principi,
non papae, non patriae, non parentibus.  Et petit autor de causa
tam turpis poenae dicens: |Ma che ti mena a s@i pungenti salse?~ 
Ad inteligentiam huius literae, ut videas quot sunt occulta et
ignorata in isto libro, volo te scire, quod ^Salse~ est quidam
locus Bononiae concavus et declivus extra civitatem post et prope
sanctam Mariam in Monte, in quem solebant abiici corpora
desperatorum, foeneratorum, et aliorum infamatorum.  Unde
aliquando audivi pueros Bononiae dicentes unum alteri ad
improperium: Tuus pater fuit proiectus ad Salsas.  Ad propositum
ergo autor vult dicere: Quid ducit te ad vallem tam infamem,
sicut est vallis Salsarum apud patriam tuam?  Non ergo capias hic
Salsas pro sapore, sicut communiter omnes exponunt, quia me
taphora esset aliena a proposito, ut per se
patet.

	|52-54.  Et elli.~  Nunc autor ponit responsionem illius
Venetici, qui satis aegre se manifestat; unde dicit: |et elli a
me~, scilicet Veneticus dixit mihi, |mal volentieri il dico~,
quia res ignominiosa est, |ma la tua chiara favella~, quia
scilicet videris vivus, |che mi fa sovvenir del mondo antico~,
idest de illo bono mundo antiquo, quando homines erant amatores
veritatis et libertatis, quae duo bona sunt hodie odiosissima
mundo; quasi dicat: tu videris mihi unus de illis bonis romanis
antiquis a quorum sanguine tu originem contraxisti, ita libere
loqueris veritatem.  Dicit ergo: |mi sforcia~, scilicet ad
dicendum id quod honestius tacerem.

	|55-57.~  Et ideo statim describit se a culpa sua,
dicens: |Io son colui che condussi la Ghisola bella~, scilicet
sororem meam nomine Ghisolam, quae vocabatur pulcra per
excellentiam, quales multas vidi dominas Bononiae de domo illa
excedentes caeteras in pulcritudine, |a far la voglia del
Marchese~, scilicet Azonis III, marchionis Estensis.  Et vide,
quod dicit simpliciter |del Marchese~, quia per excellentiam,
quando dicitur Marchio, et non exprimitur nomen, debet intelligi
de marchione Estensi, ratione generositatis et principatus
antiqui.  Et iste Azo fuit summe magnificus et pulcerrimus
corpore; ideo bene debuit convenire cum pulcerrima ad
extinguendum flammam ardentis amoris sui.  Et dicit Veneticus:
|come che suoni la sconcia novella.~  Quomodocumque historia ista
non pulcra narretur; hoc pro tanto dicit, quia diversa erat fama
huius facti in vulgo.  Aliqui enim mitius loquentes, dicebant,
quod ista pulcra fuerat seducta et subtracta fraude praeter
conscientiam fratris sui.  Alii vero dicebant, quod dictus
Marchio incognitus, mutato habitu, ivit Bononiam, et intrans
domum istius amici sui, manifestavit se et causam sui adventus. 
Et Veneticus quamvis esset de Caccianimicis, nescivit expellere
istum familiarem inimicum.  Vult ergo Veneticus dicere uno verbo:
quidquid dicatur, ego de rei veritate fui conscius huius rei et
culpabilis.

	|58-61.  E non pur io.~  Nunc iste Veneticus venit ad
aliqualem excusationem sui; quia culpa et infamia videtur minor,
quando est consueta et communis, etiam in enormibus criminibus,
nedum in levi, quale est lenocinium, |e non pur io bolognese
piango qui~, idest punior in ista prima bulgia ob istud vitium,
|anzi questo luoco~, idest ista prima vallis maior et capacior
caeteris: |n'@e tanto pieno che tante lingue non sono ora
apprese~, idest, nunc aptae et dispositae, |a dicer sipa tra
Savena e 'l Reno~, quasi dicat, quia plures sunt bononienses hic
puniti tali vitio, quam omnes bononienses, qui nunc vivunt
Bononiae.  Et hic nota, quod aliqui volentes colorare factum,
dicunt, quod debet intelligi, quod non sunt plures bononienses
dicentes actualiter istud vulgare |sipa~; et tunc esset sensus,
quod essent valde pauci lenones Bononiae, quia pauci sunt, qui
dicant nunc in uno instanti istud vocabulum.  Sed ista non est
intentio autoris; imo istud participium |apprese~ dicit hic
aptitudinem, et non aptum, ita quod autor vult dicere, quod tot
linguae non sunt accensae, idest aptae natae ad dicendum |sipa.~ 
Et ita intelligit de omnibus; quia et linguae infantum
naturaliter et potentialiter sunt dispositae ad dicendum hoc,
licet modo actualiter non dicant.  Et tamen non videatur tibi
dicere rem magnam, quando dicit, quod plures sunt bononienses
mortui puniti hic, quam sint vivi in Bononia; quia non credo,
quod sit aliqua terra tam parva in mundo, de qua non sint plures
lenones in inferno, quam sint uno tempore viventes in Bononia, et
loquentes vulgare bononiense.  Et ista civitas est hodie satis
purgata isto vitio; et tamen autor facit citius mentionem de una
terra studiosa et famosa, quam de alia.  Certe multae sunt terrae
et magnae, in quibus magis viget istud vitium in Italia, ut nihil
dicam de Parisius in Gallia.  Nota etiam quod autor describit
gentem bononiensem ab idiomate et a fluminibus.  Bononienses enim
utuntur isto vocabulo |sipa~, ubi caeteri lombardi et italici
dicunt |sia.~  Bononia etiam habet ab una parte, scilicet
occidentis versus Lombardiam, flumen, quod dicitur Renus, sed non
intelligas de Reno maximo flumine Alamanniae, quod olim dividebat
Germaniam a Gallia.  Et iste Renus Bononiae habet aquam bonam non
solum potabilem, sed utilem ad molendina pulcerrime ad molendum
frumentum, ad faciendum sericum et alia multa necessaria ad
sustentationem et ornatum humanae vitae.  Habet et alium fluvium,
qui dicitur Savana ex alio latere orientis versus Romandiolam:
habet et parvum torrenteni, qui dicitur Apposa, qui intersecat
ipsam: habet et montem fertilem et amoenum a parte meridiei, qui
est quasi clypeus contra ventum austrum, quem autor tetigit
faciendo mentionem de loco Salsarum, qui est unum praecipitium in
ipso monte.  Ex his brevissime habes nobilem situm huius
amoenissimae civitatis, cuius fertilitatem et bonitatem in
omnibus rebus non describo, tum quia viderer recedere a
proposito, tum quia notorium est omni nationi in toto occidente,
quod et ipsum nomen testatur.  Dicitur enim Bononia, quasi bona
per omnia.  Ideo bene: ^Omnibus est linguis laudanda Bononia
pinguis.~

	|62-63.~  Et confirmat Veneticus dictum suum ratione
probabili, dicens: quod avaritia est causa huius vilis vitii in
eis: unde dicit: |Recate a mente~, idest reduc tibi ad memoriam,
|il nostro avaro semo~, idest nostram avaram rapacitatem.  Et hic
nota quod autor capit hic avaritiam large; nam bononiensis
naturaliter et comuniter non est avarus in retinendo, sed in
capiendo tantum.  Illi enim, qui sunt vitiosi, ibi prodigaliter
expendunt ultra vires facultatis vel lucri; ideo faciunt turpia
lucra, aliquando cum ludis, aliquando cum furtis, aliquando cum
lenociniis, exponentes filias, sorores, et uxores libidini, ut
satisfaciant gulae et voluptatibus suis; ideo dicit: |se di ci@o
vuoi fede o testimonio~, quasi dicat: non oportet, quod quaeras
aliam probationem, quia experientia fecit tibi fidem et
testimonium de hoc.  Et hoc dicit Veneticus, quia Dantes fuerat
Bononiae in studio ad tempus; et ista omnia viderat et notaverat;
et forte emerat ibi aliquando de tali merce ab aliquo bononiensi,
sicut saepe scholares faciunt.  Vult ergo dicere Veneticus: tu
debes bene ista scire tamquam expertus.

	|64-66.  Cos@i.~  Hic ultimo autor imponit finem huic
materiae, et ostendit quomodo fuit interruptus et terminatus
sermo narrantis cum eius magno damno, sed maiori dedecore; unde
dicit: |un dimonio il percosse de la sua scuriada~, quia aliquis
daemon hic utitur baculo, aliquis scutica, aliquis virga ferrea;
et hoc est dicere, quod aliquando maritus cornutus percutit
lenonem et lenam, nunc cum fuste, nunc cum ferro, quia gladio vel
ense ferreo, nunc pugnis et calcibus, quando non occurrunt sibi
alia arma; |cos@i parlando~, idest illo Venetico ita loquente, et
ita dedit sibi praemium narrationis suae; |e disse: via ruffian~,
quasi dicat: recede hinc in mala hora, non dicas plus de ista
materia, quia nihil posses lucrari hic nisi verbera, quia: |qui
non son femine da conio~, idest ad lucrum, ad denarios, ad
pecuniam.  Et hic ex omnibus dictis potes colligere, quod autor
noster non notat bononienses, nisi in infamia minorum criminum et
levioris culpae; quia de rei veritate bononienses non noverunt
fraudes serpentinas, nec violentias crudeles, quibus autor
infamat multas nationes.  Et vere bononienses sunt homines
carnales, dulcis sanguinis, et suavis naturae; qui super caeteros
italicos familiarius tractant forenses, et benignius fovent et
honorant; et ut utar argumento Dantis: non quaero aliam probam
nisi experientiam, quia fui ibi per decennium.

	|67-72.  Io me raggiunsi.~  Ista est tertia pars
generalis, in qua autor nunc tractat de decipientibus mulieres
pro se ipsis.  Et primo autor, continuans dicta dicendis,
ostendit quomodo pervenerunt ad considerationem secundae sectae
istorum, dicens: |Io me raggiunsi con la scorta mia~, idest cum
Virgilio qui remanserat et expectabat eum, |poscia divenimmo con
pochi passi dove uno scoglio~, idest unus arcus pontis, |uscia de
la riva~, quia incipiebat ab imo ripae altae et extendebat se ad
secundam ripam, ita quod tegebat primam bulgiam.  Unde considera
hic bene, lector, ne fallaris, sicut multi decipiuntur hic, quod
autor non intraverat adhuc primum pontem, imo erat adhuc in ripa
alta quae continet omnes bulgias, et per consequens claudit istam
primam; et eundo per eam ad sinistram occurrit sibi Veneticus
Cacianemicus, cum quo facto brevi sermone, nunc pervenit ad
introitum primi pontis; ideo dicit: |e saglimo quello~, idest
ascendimus illum scopulum sive pontem primum, |assai
ligieramente~, quia non erat altus vel arduus, sicut ripa per
quam veneramus.  Et specificat modum intrandi, dicens: |e noi
volti a destra su per la sua scheggia~, idest eius saxo, |ci
partimmo da quelle cerchie eterne~, idest recessimus a circulo
exteriori qui claudit omnes, ut dictum est, et est aeterna et
totus infernus.

	|73-78.~  Et subdit quomodo Virgilius direxerit eum in
speculationem novae gentis nondum visae; et vult breviter dicere,
quod cum sic eundo pervenissent ad medium pontis, Virgilius
dixit: Expecta, revolve te, ut videas alios infelices quos nondum
vidisti, quia non veniebant cum fronte versus nos sicut illi
primi, imo vadunt sicut nos.  Ordina sic literam, quae non est
bene clara: |Lo duca disse: attende~, idest firma te in medio
huius pontis, |e fa che 'l viso di questi altri malnati~, quia
similiter sunt damnati propter vilem fraudem commissam in
mulieres, |ai quali non vedesti ancor la faccia~, et ecce causam,
|per@o che sono andati insieme con noi~, eo modo portantes faciem
quo nos portavimus hucusque, |feggia~, idest feriat, |in te~,
quasi dicat: ut oculus tuus bene respiciat eos; et hoc dixit
Virgilius: |quando noi fummo l@a dov'el vaneggia~, idest ubi ille
scopulus sive pons est vacuus, |di sotto per dar passo a li
sferciati~, idest ut illi fustigati faciant transitum suum
directe sub medio illius pontis; quia, ut audisti supra, media
pars istorum tenebat vallem citra medium, alia medietas ultra, et
fugientes ante faciem daemonum iratorum hinc inde per ripas omnes
revertebantur ad istum passum.

	|79-87.  Dal vecchio.~  Nunc autor ostendit quomodo dum
starent intenti ad respiciendum istos Virgilius ostenderit sibi
singularem virum illustrem antiquum valde notatum infamia
deceptionis mulierum; et iste erat Jason.  Dicit ergo primo
ostendens quomodo stabant: nos, Virgilius et ego, |guardavam dal
vecchio ponte~, scilicet stantes in isto ponte, qui est veterior
quam pons vetus Arni de Florentia, quia scilicet est aeternus;
respiciebamus |la traccia~, idest istam novam turbam |che venia
verso noi, e che~, idest et quam tracciam, |la fercia~, idest
virga, |similmente scaccia~; quasi dicat, qui similiter habebant
de baculatis sicuti primi.  Et dum sic respiceremus: |el mio
maestro disse senza mia dimanda~, quia praevenit me in materia
notissima.  Et hic nota quam subtiliter, quam magnifice autor
describit virum illustrissimum, primo a pulcritudine corporis,
dicens: |guarda quel grande che viene~; Jason siquidem fuit
magnus corpore, sed maior animo; a fortitudine animi, cum dicit:
|e non par lagrime spanda per dolor~, quasi dicat: vere virilis
est, quia viro forti non convenit lacrimari more mulierum; a
nobilitate generis, cum dicit: |quanto aspetto real ancor
ritene~! Fuit enim Jason de stirpe regali, filius regis et nepos
regis; et oppressus adversis et spoliatus regno, factus est
probior, ut postea dicam; a nomine proprio, cum dicit: |el @ee
Jason~; a prudentia et audacia, cum dicit: |che fene~, idest
fecit, |li colchi~, idest populos colchorum in septemtrione. 
Colchi enim fuerunt in extremo Ponti, idest majoris maris, in
terra, non insula, ut quidam falso dicunt; nam in mari majori
nulla est insula, et Jason transivit per strictum maris inter
Troiam et Graeciam in ipsum mare maius, quod totum transcurrit. 
Ideo dicit: quod fecit colchos |privati del montone~, idest aureo
vellere, de quo dicetur secundo capitulo Paradisi; et dicit: |per
core e per senno~, idest magnanimitate et prudentia sua.

	|88-96.  Elli.~  Hic autor, descripto Jasone egregie a
virtute qua fecit magnalia, nunc describit ipsum a vicio malignae
ingratitudinis quam fecit contra Isiphilem; et sagaciter
interserit pietatem mulieris erga parentem suum, et impietatem
caeterarum erga suos.  Ad cuius rei mirabilis intelligentiam est
breviter sciendum, quod sicut scribit Statius in V sui majoris,
Lemnos est insula in mari Graeciae una de Cicladibus, quod mare
hodie appellatur Arcipelagus, cuius cives olim iverunt contra
provinciam Thraciae sibi oppositam cum magna classe, et cum
stetissent per triennium pertinaciter impugnantes hostes suos,
uxores eorum non poterant eos revocare domum precibus, blanditiis
vel minis; ideo tandem deliberaverunt interficere omnes maritos
et masculos earum.  Et adverte quod istud fuit historialiter
verum, sicut dicit Orosius, licet poetae fingant, quod Venus
immiserit istum furorem in animos istarum mulierum, quia viri non
sacrificabant Veneri, quod totum erat verum, quia Lemnii non
colebant Venerem sed Martem, quia scilicet non dabant operam
rebus venereis, sed rebus bellicis; ideo istae famulante Venere,
idest ardore irae et libidinis, quia viri earum non vacabant eis,
nec respondebant amori debito, converterunt amorem in
crudelissimum odium.  Nam finaliter audientes quod viri sui
rediebant cum victoria, qui forte portabant alienas foeminas,
conjuratione facta et ordine dato, receperunt viros simulate cum
magno gaudio, et adveniente nocte, illos fessos et sepultos somno
et vino interfecerunt.  Sola tamen Isiphile filia regis Toantis
pietate mota pepercit patri suo, qui erat rex insulae, senex
multum, et illum impositum in naviculam misit extra insulam
commendans ipsum diis et fortunae; et facto igne simulabat facere
funus ei; et sic insula nobilis campis, divitiis, viris et
viribus, et nuper ditata triumphis hostium perdidit simul et
semel omnes masculos.  Et ecce in diebus illis ante primam
destructionem Troiae supervenit ad insulam navis magna famosa
dicta Argo, cum qua inclitus Jason cum argonautis suis juvenibus
animosis ibat in regionem colchorum ad acquirendum aureum vellus. 
Et continuo mulieres lemniae visa navi mirabili suspicantes quod
esset missa divinitus ad faciendum justam vindictam de
crudelissimo scelere earum, concurrerunt ad moenia civitatis
munientes turres lapidibus, saxis, palis, et induentes tristia
arma maculata sanguine suorum, parabant se ad defensionem.  Cum
autem navis Jasonis appropinquaret ad insulam per jactum
sagittae, foeminae cum debilibus manibus mittebant tela contra
viros fortissimos, quales erant Hercules, Thelamon, Nestor,
Castor et Pollux, et alii viri magnanimi.  Tunc Jason cum ramo
olivae et fronte serena, petita fiducia, narravit causam sui
adventus; et breviter fuerunt recepti benigne omnes intra
civitatem loco virorum interfectorum; et invenientes ibi dulcem
pasturam steterunt per annum, et Isiphile praegnans de Jasone
peperit gemellos.  Jason autem cupidus gloriae, non oblitus
honoris sui voluit ire viam suam, et promisit Isiphili sacramento
se rediturum per insulam Lemnos, et assumpturum ipsam in sponsam
unicam si reverteretur voti compos.  Sed captus novo amore Medeae
reversus est in patriam, Isiphile derelicta.  Deinde fama facta
est in insula Lemnos quod Isiphile liberaverat patrem suum qui
regnabat in insula Chio.  Isiphile ergo fugiens iram foeminarum
furiatarum recessit furtive, et volens accedere ad patrem capta
est a piratis et portata in terras Thessaliae, de cuius mirabili
fortuna dicetur plene Purgatorii capitulo XXVI.  Nunc ad literam
dico, quod autor tangit malignam ingratitudinem Jasonis contra
mulierem bene de se meritam, dicens: |elli~, idest ille Jason,
|pass@o per l'isola di Lenno~, dum iret ad acquirendum pellem
inauratam, ut dicit Tullius, |poi che le femine ardite,
spietate~, imo daemoniatae, spiritatae, |denno a morte tutti li
maschi loro e ingann@o ivi~, scilicet in dicta insula impie et
ingrate, |Isifile la giovenetta con segni e con parole ornate~,
ostendens illi signa dilectionis et amoris cum verbis blandis
coloratis, quia fuit affabilis multum, quales sunt communiter
graeci, |che pria avea ingannate tutte l'altre~, scilicet
liberando patrem suum.  Et aggravat delictum suum dicens:
|lassolla quivi gravida e soletta~, sine patre vel fratre, vel
alio tutore legitimo, odiosam omnibus foeminis suis, et ideo:
|tal colpa~, scilicet tam vilis, |condanna lui a tal martiro~,
scilicet ad tam vilem poenam; et addit Virgilius: |et anco di
Medea si fa vendetta~, quasi dicat: non solum pro Isiphile sic
punitur, sed etiam pro Medea, quam similiter ingrate prodidit. 
Et ad intelligentiam huius literae volo te bene notare quod istud
fuit verum historice loquendo, quod magna vindicta facta fuit de
Jasone in vita; quia si Jason crudeliter prodidit Medeam, ipsa
crudelius interfecit sibi filios, et postea crudelissime
interfectus est a suis.  Sciendum est ergo, quod Jason victor
aurei velleris reversus cum Medea in patriam, illam expulit ob
amorem alterius; sed ipse postea, expulsus de regno a suis
consanguineis filiis regis Peliae, reconciliata sibi uxore Medea,
redivit in colchos; ibi magna virtute et felicitate sua
acquisivit regnum soceri, qui erat expulsus, et ipse exul exulem
reduxit in patriam in recompensationem injuriarum antiquarum; imo
ampliavit regnum colchorum multis urbibus captis, sicut Justinus
scribit; sed victor a septemtrione parabat bellum ab oriente
contra persas, sed infeliciter interfectus est a suis.  Sicut
enim scribit Valerius accidit, quod quidam juvenes familiares sui
nescio qua de causa verberaverunt magistrum salae, ubi fiebant
ludi; ille conquestus est Jasoni: Jason in satisfactionem
injuriae dedit illi electionem, quod vel acciperet eis triginta
denarios vel daret singulis decem verbera.  Ille avidior
vindictae quam pecuniae elegit ultimum: juvenes pro verecundia
accensi indignatione et ira Jasonem improvidum interfecerunt. 
Sic ergo patet quod Jason qui fecerat alios caedi palmis, ipse
virgis ferreis baculatus est.

	|97-99.  Con lui.~  Hic ultimo autor terminat istam
materiam et poenam, concludens sic: |chi~, idest quicumque,
|inganna~, scilicet mulieres a quibus recepit beneficia magna,
sicut Jason ab Isiphile et Medea, |da tal parte~, idest tali
modo, scilicet cum ficto et fallaci amore, |sen va con lui~,
quasi dicat: currit fugiendo sub eadem poena, ita quod socii in
culpa sunt socii in poena.  Et dicit: |e questo basti saper de la
prima valle~, idest bulgia, |e di color che in se assanna~, idest
de punitis in ea; quasi dicat autor: pauca sufficit dicere de
tali materia, et vere autor dixit pauca, sed pulcre et subtiliter
secundum subiectam materiam.

	|100-102.  Gi@a eravam.~  Ista est quarta et ultima pars
generalis huius capituli, in qua autor agit et tractat de secunda
specie fraudis, quae vocatur adulatio, quae punitur in secunda
bulgia; de cuius poena breviter autor tractat in generali, et de
punitis eius speciali.  Et primo continuans dicta dicendis,
dicit: |Gi@a eravam l@a ove il stretto calle~, idest pons per quem
ibant, |s'incrocicchia~, idest incorporatur, incastratur,
committitur, conjungitur, |con l'argine secondo~, idest cum
secunda ripa circulari, quae dividit primam bulgiam a secunda, |e
fa di quel~, scilicet aggere, |spalle ad un altro arco~, quia
scilicet secundus pons fundatur in ista ripa secunda; et vult
dicere uno verbo, quod jam pervenerant ad finem primi pontis,
visa plene prima bulgia, et ad principium secundi pontis.  Et hic
nota quod autor hic servat unum modum, quem non servat in tota
civitate infernali, quia alibi semper facit unum vel plura
capitula de uno aliquo vitio; hic vero pertractat duas species
fraudis in eodem capitulo, quia istae duae fraudes habent maximam
affinitatem inter se, scilicet lenocinium et adulatio, imo omnis
leno est adulator, licet non e converso, et uterque semper
intendit decipere.

	|103-105.  Quindi.~  Hic autor describit poenam
adulatorum in generali.  Ad cuius intelligentiam est notandum
quod autor dat adulatoribus poenam vituperosam nimis secundum
exigentiam materiae foedae.  Fingit enim quod isti stant submersi
in una valle stercoris bullientis, ex qua emanat maximus foetor
et intolerabilis; nam multi doctores appellant adulationem oleum. 
Autor vero, qui fuit rigidus, ut Cato amator honestatis, habuit
istos ad summum fastidium; ideo bene convertit oleum in stercus;
nam nullus fodiens in stercore, aut purgans latrinas est ita
fastidiendus et foetidus sicut adulator; unde ista vallis est
maxime plena meretricibus et joculatoribus, qui maxime student
adulationi de qua vivunt.  Sed autor condigne solvit eis, dicens:
|quindi~, idest de introitu sive principio secundi pontis,
|sentimmo gente che si nicchia~, idest planimode plorat, sicut
facit aliquando infirmus in lecto, qui non potest alte clamare;
ita vox istorum non poterat audiri nisi debiliter, quia non
habebat liberum exitum cum esset suffocata sub aqua, |nell'altra
bolgia~, scilicet secunda sequenti, |e che sbuffa col muso~,
sicut facit porcus in coeno, et bene dicit, quia vitium
adulationis stat in labiis, |e picchia~, idest verberat et
percutit, |se medesma con le palme~, quia scilicet cum manibus
percussis plorabant, sicut est de more dolentium; sed palmarum
percussio non audiebatur hic nisi debiliter, sicut nec vox, quia
manus habebant crustam stercoris super se, ideo non faciebant
magnum sonum.

	|106-108.~  Et specificat modum istius poenae, dicens:
|le ripe~, scilicet ex parte interiori, |eran grommate~, idest
tasatae, incrustatae, |d'una muffa per l'alito~, idest propter
flatum et foetorem, |di gi@u~, idest manantem a stercore
inferiori, |che vi s'appasta~, idest applicatur et adhaeret, |che
facean zuffa con gli occhi e col naso~, idest faciebant pugnam et
rixam cum visu, quia horribilissimum erat videre, et cum naribus,
quia molestissimum erat sentire.

	|109-111.~  Et subdit quomodo venerint ad videndum istos,
dicens: |lo fondo @ee cupo~, quia profunda est adulatio et magna
nimis; sed aliqui omnino sunt submersi in ea; aliqui usque ad os,
aliqui usque ad ilia, aliqui usque ad genua, aliqui tantum tenent
pedes in ea; ideo dicit: |s@i che non ci basta l'occhio a veder~,
quia intellectus non potest comprehendere magnitudinem
adulationis, |senza montar al dosso del arco~, idest ad medium
pontis, |ove lo scoglio pi@u sovrasta~, idest ubi pons est
eminentior et altior, quasi dicat, nisi deveniatur ad
altitudinem.  Unde nota, lector, quod adulatio est vere alta,
lata, et profunda, unde et paucissimi inveniuntur etiam
sapientum, qui non habeant aliquam partem adulationis; ideo bene
videtur verum quod dicebat una bona vetula: dicebat enim quod
unum est magnum peccatum in mundo, de quo nullus confitetur,
scilicet complacentia;

	|112-114.  e quindi~, scilicet de medio huius pontis,
|vidi gente gi@u nel fosso atuffata~, idest submersa, |in uno
sterco che parea mosso da i privadi umani~, idest a latrinis
hominum: hoc dicit quia stercora humana sunt foetidiora aliis, et
plus quando moventur; hic autem continuo movebantur, quia
adulatores natabant in eo et percutiebant se palmis.  Facit etiam
mentionem potius de stercore humano, quam alterius animalis, quia
adulari est proprium hominis, non alterius animalis.

	|115-117.  E mentre che l@a gi@u con l'occhio cerco.~  Hic
autor incipit tractare in speciali de quibusdam unctis tam suavi
unguento; et primo nominat unum virum modernum.  Iste fuit quidam
Alexius miles dignitate, nobilis genere, natione lucanus, natura
blandissimus.  Fuit enim de Interminellis de Luca; de qua stirpe
ex linea materna fuit ille strenuus miles Castruccius tyrannus
cordatus et multum formidatus in tota Tuscia, qui fuit magnus
malleus Florentiae, dominus Pisarum, Lucae et Pistorii; de quo
autor noster non facit mentionem in opere suo, quia claruit paulo
post mortem eius.  Iste ergo Alexius ex prava consuetudine tantum
delectabatur adulatione, quod nullum sermonem sciebat facere,
quem non condiret oleo adulationis: omnes ungebat, omnes
lingebat, etiam vilissimos et mercenarios famulos; et ut cito
dicam, totus colabat, totus foetebat adulatione.  Ideo bene autor
describit eum totum unctum ista faece, ita ut non discerneretur
ab habitu; erat totus sordidatus a capite usque ad pedes.  Dicit
ergo: |e vidi un col capo s@i lordo di merda~, turpem capellum
habebat; |che non parea s'era laico o cherco~, idest non
discernebatur, utrum esset sacerdos, vel secularis, quia scilicet
non poterat videri si habebat capillos vel clericam.  Per hoc
notat quod iste fecerat sibi habitum in adulatione, nihil sciebat
dicere vel facere sine medio adulationis; ideo ita visus est
facere viro sapienti: et hunc vidi, |mentre io cerco l@a gi@u con
l'occhio~, idest dum scrutarer de uno aliquo viro notabili in
ista sentina sordida cum oculo mentali; et licet istud scrutinium
videretur provocare nauseam videnti, tamen animae humanae nihil
nocet videre stercora.

	|118-119.~  Et ponit interrogationem illius spiritus ad
se qui miratur et conqueritur, quia autor plus respiceret ipsum
quam caeteros; unde dicit: |quei~, scilicet Alexius, |me sgrid@o~,
cum ore suo foetido repleto stercore adulationis, et tamen hic
non loquitur adulanter, imo indignanter, |perch@e sie' tu s@i
'ngordo~, idest intemperate avidus, |di riguardar pi@u me che gli
altri brutti~? idest alios adulatores inquinatos hic, quasi
dicat: hic est magna multitudo adulatorum et joculatorum, de
quibus potes scribere, non deberes ponere me, nec referre nova de
me ad mundum viventium.

	|120-123.~  Et ponit responsionem sui ad illum assignans
rationem quare, dicens: |et io a lui~, supple respondi, |perch@e
gi@a t'ho veduto coi capilli asciutti~, quasi dicat: vidi te vivum
satis honoratum et ornatum militem, quamvis modo sis ita
deturpatus isto turpi liquore; quasi dicat autor: idcirco potius
te respicio, quia melius possum judicare de te, quia audivi te
loquentem inter vivos ita fastidiose, ita quod non audivi alium
similem caeteris paribus, considerato quod istud debet esse
officium joculatorum, servorum, meretricum, et non convenit uni
nobili militi.  Ideo vide quod autor in omni genere conatur, ut
plurimum, facere mentionem de aliquo viro notabili; ideo dicit:
|per@o t'adocchio~, idest oculo noto, |pi@u che gli altri tutti~;
et sic potes videre quando fuit homo iste, quia scilicet tempore
autoris.

	|124-126.~  Et ponit responsionem illius confitentis suam
culpam causam suae damnationis.  Unde dicit: |et elli~, scilicet
Alexius respondit, |allor~, idest tunc, |battendosi la zucca~,
idest percutiens sibi caput cum manu in signum doloris; non tamen
debuit sibi facere magnum malum, quia manus erat tota mollis et
pinguis tali unctione: |le losinghe ond'io~, idest a quibus ego,
|non ebbi mai la lingua stucca~, idest saturam, satiam, stuffam;
ecce ergo causam quia autor damnat eum hic, quia numquam illa
lingua vidit se semel satiam adulatione, ita erat corruptus tam
vili delectatione.

	|127-132.  Appresso.~  Hic autor descripto uno notabili
adulatore moderno, nunc describit unam mulierem antiquam maximam
adulatricem.  Ad cuius evidentiam est sciendum, quod Thais fuit
olim formosissima et famosissima meretrix in civitate Athenarum,
quae sui pulcritudine et adulatione etiam viros excellentissimos
alliciebat ad sui amorem.  Unde Valerius scribit quod Demosthenes
qui fuit tantus in eloquentia apud graecos, quantus Cicero apud
latinos, semel accessit ad cameram eius, et audiens quod illa
petebat centum talenta in praetium libidinis, dixit: nolo emere
tanti poenitere.  Sciebat enim Demosthenes, quod ex actu venereo
semper sequitur poenitentia et displicentia; ideo nolebat emere
tam caro praetio poenitudinem.  Sed si Demosthenes vir sapiens
vitavit venenum dulce istius meretricis, non tamen alii poterant
evadere a laqueis eius.  Nam sicut scribit Terentius, qui
propriissime descripsit mores lenonum et adulatorum, ista Thais
fuit astutissima meretrix, cuius artes et fraudes diffuse tangit
in secunda comoedia quae intitulatur Eunuchus.  Narrat enim quod
Thais amabat quemdam atheniensem nomine Phedriam, et post istum
venit quidam miles Trasso, qui tetigit eam, et ipsa coepit vacare
isti propter pilare eum.  Trasso autem ut servaret sibi amorem
eius, et retraheret eam ab amore Phedriae quem ipsa videbatur
diligere, promisit donare sibi unam ancillulam virginem, et ista
propter hoc nolebat perdere amorem Phedriae a quo multa rapuerat:
et ut breviter dicam, Trasso misit Thaidi virginem promissam per
quemdam lenonem nomine Gnatonem, qui optime noverat artem
adulandi, qui dicebat de se: cum maxime decipio tunc triumpho; et
bene, quia finis adulatoris est decipere, sicut medici sanare, et
rhetorici persuadere.  Gnato ergo assignata virgine Thaidi,
reversus est ad Trassonem dominum suum, qui petivit si Thais
retulerat grates magnas.  Respondit Gnato: imo ingentes; quasi
dicat, maximas, ultra magnas, mirabiles, nedum magnas, quia
ingens plus importat quam magnus. Nunc ad literam, dicit autor:
|el duca~, scilicet Virgilius, |mi disse appresso ci@o~, idest
post ea quae dixerat de Alexio, |fa' che pinghe~, idest impellas
ulterius, |il viso~, scilicet intellectualem, |un poco pi@u
avante~, idest aliquantulum ultra Alexium, |s@i che attinghe~,
idest ita quod bene attingas et cognoscas, |con gli occhi la
faccia di quella sozza scapigliata fante.~  Et vide quomodo bene
describit Thaidam proprie; quia enim erat tam pulcra et fucata in
vita, nunc est tam deformata, et sordidata stercore; et ubi erat
tam polita et ornata, nunc est ita irta et decapillata; quia ubi
Alexius percutiebat sibi caput cum manu pro dolore, ista
lacerabat sibi crines cum manibus, et exarabat sibi genas cum
unguibus; unde dicit: |che l@a se graffia con l'unghie merdose.~ 
Et hic nota, lector, quod multi mirantur et truffantur de isto
modo loquendi tam inepto, quo autor utitur aliquando in ista
materia; sed certe non poterat melius loqui, considerata persona
de qua loquitur, quia sermones sunt formandi secundum subiectam
materiam.  Nonne sancti doctores nedum poetae qui habent majorem
licentiam caeteris scribentibus utuntur saepe similibus
sermonibus? Quomodo poterat autor pulcrius loqui de meretrice
impudentissima? Bene dicit Salomon: ^Omnis fornicaria est stercus
conculcatum in via~, qualis fuit ista magna meretrix.  Meretrix
enim dicitur, quasi merito trita; et tangit morem meretricis quae
numquam quiescit in loco, imo est semper in continuo motu,
dicens: |et or s'accoscia, et or @ee in piedi stante~, idest et
nunc ponit se ad sedendum, nunc stat recta in pedibus.  Unde
Salomon loquens de tali dicit: ^Et ecce mulier ornatu meretricio
praeparata, garrula, vaga, quietis impatiens, non valens
consistere pedibus domo sua, apprehensum deosculatur juvenem, et
procaci blanditur vultu, dicens: veni, inebriemur uberibus, et
cupidis fruamur amplexibus, transfixisti enim sagitta jecur
meum.~  Sic recte dicebat Thais ad juvenem de quo scribit
Aesopus.

	|133-135.~  Et describit eam a nomine proprio, dicens:
|Taide @ee la puttana.~  Fuit etiam alia Thais famosa meretrix
Alexandri magni, quae cum Alexandro ebrioso immisit ignem in
regiam persarum, de qua dictum est supra in capitulo XII, |che
rispose al drudo suo~, idest proco suo fatue amanti eam quae
decipiebat eum; et sic vide quod supra punivit viros fallentes
mulieres in persona Jasonis, nunc punit mulieres fallentes viros
in persona Thaidis, |anzi meravigliose~, idest habes gratias non
solum magnas, sed ingentes apud me, |quando disse~, idest
petivit, |ho io grazie grandi appo te~? Et hic nota, lector, quod
aliqui mirantur, imo calumniant dictum autoris, hic dicentes,
quod Thais non fecit istam responsionem Trassoni, sicut jam
scripsi.  Ad quod respondeo, quod istud est rixari de lana
caprina et de lege suffia canina.  Nam si Thais retulit istas
grates Gnatoni nuncio Trassonis, bene potuit dicere autor quod
retulerit ipsi Trassoni, quia procurator et nuncius est tamquam
pica et organum referens verba domini.

	|136.~  Et ultimo autor terminat capitulum et materiam
istam concludens: |e quinci sian le nostre viste sazie~, quasi
dicat: satis stetimus in alto ponte ad respiciendum et
contemplandum istud fundicum magnae spetiariae.  Et hic nota
laudabilem et mirabilem cautelam autoris, qui tam cito se expedit
de duplici materia duarum bulgiarum tamquam utilissima.  Sicut
enim sensus abhorret talia videre, unde homo claudit nares et
transvertit visum, ita oculus intellectualis talia detestatur, et
cito divertit ad aliam materiam.


