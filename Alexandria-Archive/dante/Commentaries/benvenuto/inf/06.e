	|SUMMARIUM.~  CANTUS SEXTUS, ^in quo tractat de
spiritibus entibus in tertio circulo ad pluviam grandinum et
nivis qui fuerunt gulosi; et de daemone Cerbero, inter quos
invenit quemdam civem florentinum vocatum Ciaccum, qui praedixit
Danti multa ventura de partibus Florentinorum.~

	|Proemio.~  ^Al tornar de la mente.~  Postquam in
praecedenti capitulo autor noster tractavit et determinavit de
poena luxuriosorum qui puniuntur in 2+o~ circulo; nunc consequenter
in presenti VI capitulo agit et tractat de poena gulosorum qui
puniuntur in 3+o~ circulo.  Et presens capitulum potest dividi in
quatuor partes generales; in quarum prima autor describit poenam
et supplicium gulosorum in generali, et custodem huius circuli
punitorem huius vicii.  In secunda tractat in speciali de uno
spiritu moderno qui multum fuit foedatus isto vicio, ibi: ^Noi
passavam.~  In tertia movet quaestionem illi spiritui circa
mutationem status suae patriae florentinae, et petit de quibusdam
civibus florentinis mortuis, viris praecipuis, ibi: ^Io li
risposi.~  In 4+a~ et ultima tractat aliquantulum incidenter 
de resurrectione malorum et ampliatione poenae eorum, ibi: ^El duca 
disse~: Ad primum dico quod autor describit poenam gulosorum in 
generali; sed antequam descendam ad expositionem literae est 
praenotandum quod autor post vicium luxuriae immediate
tractat de vicio gulae; quamvis enim gula naturaliter praecedat
luxuriam et ministret sibi fomentum et materiam, tamen ponitur
post luxuriam, quia habet plus culpae, et quia est gravius
peccatum; ideo magis tendit deorsum versus centrum: ratio autem
huius est, quia secundum philosophum 3+o~ Ethicorum, natura posuit
magnam delectationem in duobus sensibus, scilicet in tactu et
gustu.  In tactu propter conservationem speciei; in gustu 
propter conservationem individui; et maiorem delectationem posuit
in tactu quam in gustu, quia natura magis sollicita est circa
conservationem speciei quam unius individui; imo etiam in
delectationibus ciborum videmus, quod maior est delectatio in
gutture ubi est tactus deglutiendo cibum, quam in lingua ubi est
gustus.  Unde philosophus adducit exemplum ibi de quodam
philosopho guloso, qui rogabat deos quod guttur suum fieret
longius gutture gruis; non autem rogabat quod lingua eius fieret
latior lingua bovis.  Conquerebatur ergo quod delectatio gulae
esset ita brevis quia durat forte quatuor digitis. 

	|1-6.~  Nunc ad literam autor continuans se ad
praecedentia dicit: |Io mi veggio intorno~, quia locus erat
circularis, vel ipse iactabat oculos in circuitum, |nuovi
tormenti~ idest alia diversa supplicia a superioribus, |e nuovi
tormentati~, scilicet gulosos, |al tornar de la mente~, scilicet
resumpta speculatione mentali quae fuerat interrupta ex
compassione afflictiva illorum duorum amantium, |che se chiuse~,
idest quae fuit clausa et confusa, |dinanzi a la piet@a di dui
cognati~, scilicet Pauli de Arimino et Franciscae de Ravenna, |che
tutto mi confuse~, idest disturbavit, et dicit: |come ch'io mi
mova~; per hoc innuit autor quod ex omni parte terrarum reperitur
magna copia istorum gulosorum, ut de se patet: respice tabernas
vel popinas, |e ch'io me volga e come ch'io guati~, quasi dicat
ubicumque reflectam visum et quomodocumque circumspiciam.

	|7-9.~  |Io sono.~  Hic autor describit locum et poenam 
gulosorum.  Ad intelligendam autem istam poenam et caeteras volo te
scire quod autor loquitur de Inferno morali in dando poenas
omnibus peccatis.  Dat ergo poenam congruentissimam gulosis sicut
supra luxuriosis.  Fingit enim quod isti gulosi iacent turpiter
et inepte per terram et continuo pluvia cadit super eos, macerans
semper eos, quia scilicet ut plurimum isti iacent infirmi; nam
propter superfluitatem et diversitatem ciborum incurrunt diversa
genera morborum, ut experientia ostendit, et omnis medicina
clamat, imo plures interfecit crapula quam gladius.  Nunc ad
literam dicit autor: |Io sono al terzo cerchio de la piova.~  Et
nota quod pluvia capitur hic large pro omni vapore nocivo qui
cadit ab aere, scilicet aqua, nive, grandine etc. |eterna~, idest
continua, quia quamdiu vivit gulosus non deficit sibi poena sua;
|maledetta~, quia est vicium detestabile, nimis vituperosum,
ignominiosum, |fredda e greve~; quia propter indigestionem
generantur humores frigidi et gravantes naturam, et dicit: 
|regola e qualit@a mai non gli @e nova~, quia semper stat in istis
poenis; nam gulosi dum vivunt nunquam emendantur neque mutant
mores nisi in morte; nunquam restringitur gula ex quo est aperta:
quamvis enim dicatur proverbialiter quod paupertas castigat
gulosum: castigat, idest punit, non tamen corrigit; 

	|10-12.~  et distinguit varia genera morborum qui
nascuntur ex gula dicens: |grandine grossa~: ista sunt apostemata
grandia et grossa, fistulae, glandulae, bubones, podragae, ciragrae
et multa similia; |aqua tinta~, idest humores turbidi et
corrupti, |neve~, humores frigidi, rheumata, catharri, |se
riversa per l'aire tenebroso~, idest per sanguinem turbulentum
gulosi pervertentis totam complexionem; sanguis enim causatur ab
aere, et dicit: |pute la terra che questo riceve.~  Sicut enim
aliquando foetet terra propter pluviam, ita corpus gulosi foetet,
quod assimilatur sepulcro aperto.  Unde propheta: sepulcrum
patens guttur eorum; imo etiam ipsa terra vere foetet, quia quanto
delicatiora cibaria, tanto foetidiora stercora, ut ait Hieronimus. 
Et hic nota lector quod aliquando viri sobrii, sapientes et
sancti afficiuntur passionibus istis sine culpa sua, quia hoc
habent a parentibus vel a coelo vel ab alio accidente; sed autor
loquitur ut in pluribus, quia communiter tales passiones
adveniunt delicatis splendide viventibus, ut medicina et
experientia docet. 


	|13-15.~  |Cerbero.~  Nunc autor describit custodem
tortorem animarum istius carceris nomine Cerberum: sed quis est
iste Cerberus? certe Cerberus fingitur ab omnibus poetis esse
canis infernalis triceps stans ad portam Inferni, de quo multi
multa dixerunt allegorice.  Sed ne vadam per impertinentia autor
per Cerberum representat nobis generale et bestiale vicium
gulositatis, quod est triplex; ideo iste canis habet tria capita,
tria ora, tres latratus.  Aliqui enim sunt gulosi in quantitate
quia volunt multum, sed pascuntur ita vicia sicut Mocho.  Alii
sunt gulosi in qualitate tantum qui volunt sapida et delicata
cibaria, sed contentantur pauco.  Alii sunt gulosi in utroque qui
volunt et multa et splendida.  Nunc ad literam autor describit
hunc Cerberum ab habitu et ab actu dicens: |Cerbero~, est
conveniens nomen; dicitur enim quasi vorans carnes, |fiera~, quia
scilicet reddit hominem maxime bestialem.  Unde Macrobius libro
Saturnalium dicit de mente philosophi: ^Quis habens aliquid
humani pudoris, his duabus voluptatibus luxuria et gula
delectetur, quae sunt communes sui et asino~: |crudele~, quia
crudeliter pervertit gulosum, |e diversa~, scilicet ab aliis,
quia est fera monstruosa habens tot capita tot guttura etc. 
Nonne est species monstri videre hominem gravatum vino, cibo? 
Certe nullum animal horribilius; ideo bene dicit: |con tre gole 
caninamente latra.~  Hoc dicit quia a predictis tribus speciebus
gulae manantur aegritudines, quae faciunt gulosos ita clamare,
|sopra la gente che quivi @ee sommersa~, idest supra gulosos hic
iacentes per terram sub pluvia, 

	|16-18.~  Et dicit: |gli occhi ha vermigli~: ista est
propria passio ebriosorum, unde dicunt isti ebriosi quod melius
est habere oculos rubeos vino, quam albos aqua; |la barba unta et
atra~, idest obscura, et hoc bene convenit guloso; |e'l ventre
largo~, quia gulosus facit de ventre lacunam, unde propheta:
quorum Deus venter est, |et unghiate le mani~; quia continuo
rapiunt quod devorent; |graffia li spirti.~  Hoc fingit quia
gulosi aliquando inciduntur, aliquando incenduntur; |ingoia~,
quia vicium gulae de rei veritate devorat et deglutit saepe
gulosos, vel quia ingurgitat et absorbet totum patrimonium; |e
disquatra~, nunc cum cauterio nunc cum rasorio lacerantur; 

	|19-21.~  ideo bene subiungit: |urlar~, quia continuo 
clamare coguntur ex dolore; unus enim habet passionem iliacam,
alter podragicam: unde solet dici: ^un boccone e due guai~, et
sic omnia ponuntur ad rationem eorum, sicut dicebat quidam
medicus quando videbat aliquem facere unam inordinationem in
cibo, potu, vel coitu.  Dicit ergo: |la pioggia~, idest varia
passio, |li fa urlare~, idest latrare, |come cani~, et dicit: |da
l'un de' lati fanno a l'altro schermo~, idest temperationem more
dimicantium.  Hic est enim mos infirmorum, quod credentes vitare
dolorem aut reperire quietem, nunc volvunt se super latus
dextrum, nunc super sinistrum; et hoc magis habet augere eis
poenam, quia omnia membra laesa necesse est ut a labore quiescant,
ut inquit Avicenna: |e i miseri profani~, idest isti infelices,
gulosi, viles, quos autor appellat prophanos, idest non sacros,
non authenticos, infames fugiendos, quos homo debet vitare sicut
excomunicatos; prophanum enim dicitur procul a phano, idest longe
a templo.  Nam phanum graece, latine templum; unde saepe sacra
scriptura utitur verbo prophanare, quando illi gentiles inimici
proprii Dei faciebant templum et loca et vasa sacra privata. 
Ideo bene isti gulosi ebriosi possunt dici prophani qui fugiunt
loca autentica, et dicunt quod tutius est commorari in tabernis
quam in templis, quia templa saepe fulminantur, tabernae vero rare
vel nunquam.  Sed paulo post non inveniunt quietem, quia
|volgonsi spesso~, idest volvunt se in lecto, nunc supine, nunc
resupine.

	|22-24.~  |Quando.~  Nunc autor quia ostendit qualiter
Cerberus se habebat ad animas illorum miserorum, nunc ostendit
quomodo se habuerit erga ipsum, et dicit: |Cerbero el gran
vermo.~  Nam non est vermis maior isto, quia omnia rodit, vorat
et consumit.  Vicium enim gulae est gurges profundus et pelagus
immensus.  |Le bocche aperse e mostrocce le sanne.~  Ostendit ea
instrumenta quibus exercet vicium gulae, scilicet buccas et
sannas, quia habebat tria capita et per consequens tria ora; et
dicit sannas, idest dentes quibus gulosus omnia territ et
consumit.  Per hunc actum Cerberi figurat autor quod vicium gulae
tentaverit ipsum in omni specie sui; vel hoc fingit quia Cerberus
dolebat et irascebatur quod autor sobrius veniebat ad Infernum ut
vinceret ipsum et alia monstra Inferni in se et in aliis; et ideo
tamquam portarius inclamabat contra autorem, et dicit quod hoc
fecit, |quando ci scorse~, idest quando vidit et cognovit quod
non eramus gulosi remansuri ibi in poena cum aliis, sed
triumphaturi de eo et aliis, et ideo conabatur terrere nos toto
corpore, unde dicit: |non avea membro che tenesse fermo~, vel hoc
forte dicit quia gulosus et ebriosus toto corpore tremit
debilitatis nervis, vel quia invadit cibum cum tanta aviditate
quod totum corpus movet: et quae non potest dentibus, oculis 
devorat.

	|25-27.~  |E 'l duca.~  Hic autor ostendit qualiter
Virgilius quietaverit iram vel voracitatem illius canis, unde
dicit: |Lo duca mio~, scilicet Virgilius, |distese le sue
spanne~, idest extendit suas palmas, |prese la terra~, manibus
suis, |e la gitt@o dentro a le bramose canne~, idest intra fauces
avidas, gurdas |con ambo le pugna.~  Per hoc autem dat intelligi,
quod vir sapiens cum ratione sedat importunum appetitum edendi et
bibendi cum cibis vulgaribus et grossis et vinis vilibus, imo
saepe cum aqua, sicut ego vidi in moderno poeta Petrarca, qui saepe
comedebat carnes bovinas et dimittebat fasianinas et nota quod
praecipue hoc fuit verum de facto in ipso autore, quia fuit summe
sobrius et temperatus, unde erat solitus dicere quod isti gulosi
vivunt propter comedere, et non comedunt propter vivere. 

	|28-33.~  |Quale.~  Nunc autor ostendit quietationem
illius Cerberi per comparationem canis, et dicit quod Cerberus
est quietatus more canis post cibum istum, et quia sententia est
plana ordina sic literam: |quelle faccie lorde~, idest turpes,
quia istud vicium gulae deformat faciem hominis quantumcumque sit
de se formosa, |del dimonio Cerbero~, idest istius vicii
diabolici, |ch'introna l'anime~, quia terribiliter latrat super
eas et ipsas latrare facit in modum tonitrui; scilicet |ch'esser
vorrebber sorde~, ne audirent, |s@e fer cotal~, scilicet tam
turbatae, |qual quel cane~, supple fit, |che abbaiando agogna~,
idest latrando clamat, |e se raccheta poi che 'l pasto morde, che
solo intende e pugna a divorarlo.~  Et per hoc notat quod licet
gulosus conqueratur de tam vili epulo exhibito sibi, tamen cum
illo sedatur ingluvies eius et satisfit gulae vel cessat
appetitus.  Et hic nota lector quod comparatio est optima canis
ad gulosum.  Sicut enim canis vult esse sine pari super osse
coquinae, ita gulosus non vult socium in cibo.  Canis exonerat
stomachum ut reperiat appetitum ad cibum, ita gulosus aliquando
evomit primum cibum ut oblectet gustum alio sapidiori cibo, sicut
narrat Svetonius de Nerone qui fuit ingluviosissimus hominum, et
de quibusdam aliis.  Idem faciunt ebriosi sicut scribit Tullius
libro Philippicarum de Anthonio omnium ebriosissimo qui fecit
librum de ebrietate sua, in quo testatur nullum unquam fuisse
ebriosiorem se praeter filium ipsius Tullii.  Canis etiam secundum
fabulam dimisit veram carnem pro umbra, ita saepe gulosus qui
habet coenam determinatam cum uno, si audit vel sentit signa
maioris ingluviei recedit, et saepe perdit utramque, sicut accidit
de facto Ciacho de quo statim dicetur.

	|34-36.~  |Poi passavam.~  Ista est secunda pars
generalis in qua autor tractat in speciali de uno spiritu
particulari moderno, qui multum fuit servus gulae; ideo fingit
quod ex illis animabus iacentibus gulosorum una surrexit, idest
occurrit menti suae in speculatione istius vicii.  Dicit ergo
primo continuans partem parti: |noi passavam su per l'ombre~,
idest animas, |ch'aduna la grave pioggia~, idest quas comprimit
gravis pluvia, quia multiplex infirmitas facit corpus grave
iacere, |e ponavam le piante sopra lor vanit@a~, quia sapientes
calcant et parvipendunt tales gulosos vanos ut iam patuit, et
vult dicere: ibamus cum plantis, idest cum affectionibus
discurrendo per istas animas vanas, quia umbrae sunt sine corpore,
et dicit: |che par persona.~  Hoc potest intelligi sic, quod
umbra vana est visibilis et passibilis tamquam corpus, sicut
dicitur XXV capitulo Purgatorii; vel dicatur, |che par persona~,
et tamen non est, quia licet videantur homines quantum ad figuram
humanam, tamen sunt bestiae qualitate morum, et sicut porci iacent
in luto; 

	|37-39.~  unde subdit: |elle giacean per terra tutte
quante fuor ch'una~, et ista erat anima Ciachi, |ch'a seder si
lev@o~, erat enim ita gravata infirmitate quae non potuit se
erigere nisi ad sedendum, |ratto ch'ella ci vide passar davante~:
sic facit saepe infirmus decumbens in lecto quando videt amicum
familiarem sibi venire ad se.  Sed ne procedam in aliquo obscure
videamus quis fuerit iste Ciachus.  Est ergo sciendum quod
tempore nostri autoris paulo ante sui expulsionem, fuit in
civitate Florentiae quidam civis nomine Ciachus, qui in vicio
gulositatis excessit omnes qui fuerint suo tempore, et etiam in
praeterito de quibus esset memoria; vir aliter bene moratus et
satis placidus, plenus scomatibus et pulcris dictis, et quia eius
parva facultas non poterat satisfacere debito gulae, quae est nimis
importunus exactor, factus est ioculator mordax et visitabat
domos nobilium et divitum qui epulabantur splendide et pinguiter,
et cum invitatione et sine invitatione, semper tendebat quo maior
spes ciborum et poculorum vocabat eum: de cuius loquacitate et
scurrilitate dicetur plenius infra capitulo VIII.  Et nota hic
quod aliqui mirantur quod autor faciat hic mentionem de uno
ioculatore tractans de vicio gulae, qui poterat dicere de multis
et magnis principibus.  Sed certe bene facit si dat tam vile
vicium tam infami generi personarum; quamvis enim multi nobiles
divites et potentes fuerint viventes splendide et gulose, non
vixerunt serviliter amore ventris, sicut isti qui posuerunt finem
suum et felicitatem suam in edacitate et bibacitate, et
vendiderunt suam libertatem suadente gula; ideo bene dixit lupus
cani, quod nolebat fieri servus amore ventris.  Nota etiam quod
autor potius voluit ponere istum quam alium, tum quia melius
noverat eum, tum quia Florentini, quamvis sint comuniter sobrii
in cibo et potu, tamen, quando regula fallit, excedunt
gulositatem omnium hominum mundi, sicut testantur duo alii
Florentini poetae, scilicet Petrarcha et Boccacius.

	|40-42.~  |O tu.~  Hic autor ponit petitionem Ciachi ad
se dicens: ille, supple Ciachus: |mi disse: o tu~, scilicet
Dantes, |che sie' tratto per questo Inferno~, scilicet a Virgilio
mediante divina gratia per speculationem mentis, |recognoscimi se
sai~, quasi dicat: difficile erit tibi recognoscere me quamvis
olim me noveris, et dicit: |tu fusti prima fatto ch'io disfatto~,
idest tu fuisti natus antequam ego mortuus essem, et bene me
novisti in vita licet forte non possis me recognoscere nunc. 

	|43-45.~  Et subdit responsionem sui per quam confirmat
dictum Ciachi, scilicet quod non plus recognoscit eum quam si
numquam vidisset ipsum, unde dicit: |et io a lei~, idest ego
Dantes respondi animae eius: |l'angoscia che tu hai~, idest
angustia infirmitatis, et poenae qua tam turpiter iaces per terram,
|forse ti tira for de la mia mente~, idest forte non permittit me
meminisse tui, |s@i che non par ch'io te vedesse mai~, quasi dicat
ac si nunquam ego te novissem.  Et nota quod autor ideo hoc
fingit quia istud vicium gulae saepe ita transformat hominem in
brevi, quod non videtur ille qui prius erat, sicut videmus in
imaginibus Tiberii tertii Imperatoris Romanorum, quod aliquae sunt
omnino diversae et dissimiles ab aliis, quia erat totus mutatus
crapula et ebrietate et omni inordinatione vitae, quia ultra alia
vicia damnabilia eius, fuit senex luxuriosus, ingluviosus;
ebrietatem autem incoeperat a iuventute, unde cum vocaretur
Claudius Tiberius Nero, iuvenes socii in castris per iocum
dicebant Calidius Biberius Mero. 

	|46-48.~  |Ma.~  Hic autor recognoscens istum spiritum
petit quis sit: unde dicit: |ma dimme chi tu sie~, ut scilicet
recognoscam te, |che 'n s@i dolente loco sie messa~, idest quae in
infirmitate iaces cum tanto dolore quem indicat magnus clamor
tuus, |et hai s@i fatta pena~, idest tam turpem et taediosam, |che
nulla~, scilicet alia poena Inferni, |@ee s@i spiacente~, idest
molesta |s'altra @ee magior~, idest quamvis alia poena, imo omnis
poena secutura sit maior: et bene dicit; nam de rei veritate nulla
poena est displicentior quam stare in lecto, et exonerare onus
ventris et vesicae sub se vel evomere cibum receptum ex stomacho,
et recipere clisterium, et ita de multis necessitatibus
aegritudinum; 

	|49-51.~  et subdit responsionem Ciachi, qui manifestat
se a patria, a nomine, a vicio quo est damnatus.  Dicit ergo: |et
ella a me~, idest illa anima Ciachi respondit mihi, |la tua
citt@a~, idest Florentia quae non est amplius mea |che @ee piena
d'invidia s@i che gi@a trabucca el sacco~, vult dicere quod invidia 
in tantum excrevit in Florentia quod iam disponitur ad
precipitium et ruinam; et est conveniens methaphora, quia saccus
nimis plenus ad parvum motum faciliter cadit, crepat et
effunditur; ita Florentia quae tunc erat plenissima gentibus et
divitiis ad parvum motum civilem cito cecidit et crepuit, quia
divisa est et lacerata in partes, ut statim dicetur: |seco me
tenne in la vita serena~, idest in vita temporali, quam vocat
serenam ad differentiam illius vitae infernalis turbidae, ubi sunt
sub perpetua pluvia, nive, grandine; vel habet respectum ad illud
tempus tunc praesens, in quo nebula discordiae turbabat tranquillum
statum Florentiae quae florebat serene tempore mortis Ciachi, ut
statim dicetur; 

	|52-54.~  et nominat se dicens: |voi cittadini~, idest 
Florentini, |mi chiamaste Ciacco~, et est nomen consequens rei. 
Ciachus enim dicitur quasi ciens, idest vocans cibos; et tangit
causam suae damnationis dicens: |et io mi fiacco a la pioggia~,
idest frangor et maceror infirmitate, continuo me volvendo nunc
super unum latus, nunc super aliud; ideo bene rumpor, et continuo
cadunt imbres et tempestates super me, |come tu vedi~, quasi
dicat, nec celare possum si vellem, quia mea poena est
patentissima, et ecce quare, |per la dannosa colpa de la gola~,
quia istud vicium damnificat et vastat personam, substantiam et
famam, 

	|55-57.~  et concludit Ciachus, |et io anima trista non
son sola.~  Ista est excusatio tristium et vilium; |che queste
altre a simil pena stanno per simil colpa.~  Nam ^solatium est
miseris socios habere poenarum.~  Et facit finem autor sermoni
Ciachi, dicens: |e pi@u non fee parola~: mos est enim infirmantium
facere pauca verba.

	|58-59.~  |Io li risposi.~  Ista est tertia pars
generalis in qua autor facit petitionem dicto spiritui circa
mutationem status Florentiae, et primo facit exordium dicens: |o
Ciacco il tuo affanno~, idest gravis poena, |mi pesa s@i~, idest
tantum gravat me in animo, quantum te in corpore; ideo dicit:
|che a lagrimar me 'nvita.~  Scilicet ex compassione, ratione
patriae pietatis.

	|60-63.~  |Ma.~  Nunc facit petitionem et petit de
tribus: primo ad quid devenient cives Florentiae: secundo, si
aliquis est justus in ea; tertio, quare tanta discordia invasit
eos.  Dicit ergo primo: |ma dimme a che verranno li cittadini~,
idest Florentini, |de la citt@a partita.~  Hic dicunt aliqui quod
autor vocat Florentiam divisam, quia olim facta est ex Foesulanis
et Romanis, sicut ipse autor scribit infra capitulo XV, sed nihil
ad propositum; quia autor non loquitur hic de tali divisione, imo
intendit de divisione civilis discordiae de qua statim dicetur. 
Et dicit notanter: |se tu sai~, quia petit de futuro, et dubitat
utrum damnati in Inferno scirent futura: unde movebit istam
dubitationem infra in capitulo X.  Et tangit secundam petitionem
cum dicit: |s'alcun v'@ee giusto~: deinde tertiam cum dicit: |e
dimme la cagione perch@e tanta discordia l'ha assalita.~

	|64-66.~  |E quelli.~  Hic autor ponit responsionem
Ciachi ad interrogata, qui primo respondet ad primam petitionem,
et dicit, quod cives civitatis divisae devenient ad vulnera,
mortes et expulsiones.  Ad cuius rei cognitionem est praesciendum,
quod Florentia erat in maiori flore et potentia, quam unquam
fuerit, in MCCC, in quo anno autor noster inceperat istud opus
floridum.  Sed, ut plerumque fit, res secundae pepererunt
discordiam; nam tota civitas divisa est, primo inter nobiles,
secundo inter populares, in duas sectas, scilicet Alborum et
Nigrorum.  Quae partialitas primo habuerat originem in civitate
Pistorii in domo magna et potenti Cancellariorum, sicut dicetur
infra capitulo XXXII.  Sed cito iste morbus contagiosus
transiverat Florentiam et infecerat totum corpus civitatis,
repletum malis humoribus.  Nam, ut dicit Valerius, nullum vitium
finitur ibi ubi oritur.  Partis Albae fuit principium et caput
quidam miles, nomine Verius de Circulis.  Erant autem Circuli
tunc temporis arrogantes et superbi, tum quia erant valde divites
et potentes, tum quia venerant paulo ante a rure ad civitatem; et
nulla erat tunc maior societas in Florentia.  Partis vero Nigrae
fuit principium et dux alter miles nomine Cursius de Donatis, qui
tempore suo non habebat parem in Italia.  Erant autem Donati
nobiles ab antiquo, non divites, sed sagaces.  Circuli habebant
maiorem sectam in populo, quia videbantur magis favere
Reipublicae, ideo penes eos erat quasi totum regimen: Donati autem
magis videbantur intendere ad dominium.  Sed Bonifacius VIII
volens obviare scandalo quod parabatur Florentiae, misit pro
Domino Verio, et rogavit, quod faceret pacem cum Domino Cursio,
vel quod committeret rem sibi, promittens se facturum sibi unum
Cardinalem, et multas alias gratias.  Verius, licet aliter
prudens, noluit parere Papae; imo dixit, quod non habebat guerram
cum aliquo.  Et sic infecto negotio reversus est Florentiam.  Et,
ut breviter dicam, uno sero al unum tripudium Dominarum orta lite
inter aliquos de utraque parte, fuit amputatus nasus uni
Recoverino de Circulis; et hoc fuit principium magni mali.  Alia
vice Circuli invaserunt Dominum Cursium de Donatis, sed fuerunt
repulsi turpiter.  Deinde Cursius, celebrato consilio cum suis,
decreverunt mittere ad Papam, ut faceret venire unum de domo
Franciae, qui deponeret Circulos et populum.  Quo scito fuit
bannitus cum multis suis sequacibus, et multi eorum relegati. 
Bonifacius ergo, procurante Domino Cursio, qui semper sequebatur
Curiam, et Domino Gerio de Spinis, qui erat Mercator Bonifacii,
vocavit Karolum sine Terra, qui erat frater Philippi Pulcri Regis
Franciae.  Qui Philippus paulo post fecit mori istum Bonifacium;
et fecit venire istum Karolum tamquam paciarium, ut pacificaret
Florentiam, et deinde iret in auxilium Karoli II contra Siciliam;
dans sibi intelligere, quod faceret ipsum eligi Imperatorem
Romanorum, vel saltem locum tenentem Imperii.  Karolus ergo in
MCCCI venit Anagniam ad Papam Bonifacium cum quingentis equitibus
francis: Et non intravit Florentiam propter partialitates
praedictas.  Regentes autem in Florentia, sentientes Karolum
venire, miserunt legatos ad eum; quibus ille benigne respondit,
quod veniebat, pro bono pacis.  Intravitque Florentiam cum sua
gente inermi et receptus fuit cum magno honore.  Post paucos
deinde dies voluit dominium, et potestatem pacificandi cives.  Et
continuo convocatis Prioribus, nobilibus et multitudine populi,
iuravit conservare civitatem in bono et pacifico statu; et
continuo contrarium fecit de consilio Domini Musatti Francesii,
militis Florentini, qui venerat semper secum de Francia in
Italiam, et suis expensis conduxerat eum, et corruperat magnis
donis et denariis, quia erat pecuniosissimus in partibus Galliae. 
Ante ergo quam reverteretur domum, Karolus fecit armari gentem
suam, et introduxit Dominum Cursium de Donatis cum aliquot amicis
suis.  Tunc quidam Dominus Schiatta de Cancelleriis, Capitaneus
Florentiae, cum CCC equitibus, offerebat se Prioribus et Circulis
ire ad capiendum Dominum Cursium.  Sed Dominus Verius dixit:
permitte tantum ipsum venire.  Confidebat enim in favore et
furore populi.  Populus autem sine capite erat totus territus. 
Et breviter: Cursius sine resistentia, clamantibus suis: Vivat
Dominus Cursius, ivit ad carceres, liberavit captivos.  Quo
tumultu Priores timentes fugerunt de Palatio; et sic discursum
est ad praedam ad domos Alborum, et duravit quinque diebus cum
magna ruina.  Deinde haec pestis transivit in Comitatum cum magnis
incendiis et populationibus.  His rebus gestis, Karolus
reformavit civitatem pro suo velle.  Et cardinalis Matheus de
Aquasparta venit Florentiam, qui alia vice fuerat ibi, et non
potuerat componere partes.  Et fecit fieri multas paces et
affinitates, et voluit ordinare officia comuniter; sed Nigri, qui
erant fortes, non permiserunt.  Unde ipse turbatus recessit, et
dimisit civitatem interdictam.  Pax parum duravit; nam Simon
filius Domini Cursii interfecit quemdam Dominum Nicolaum de
Circulis, et vulneratus ab eo decessit; qui Simon erat iuvenis
valentissimus.  Taudem aliqui viri praecipui de parte Alba citati,
timentes comparere, recesserunt, alii Aretium,  alii Pisas, alii
Pistorium, qui adhaeserunt Ghibelinis exulibus de Florentia, de
quorum numero fuit Dantes; et eorum bona confiscata sunt per
Karolum.  Et sic vide, quomodo fuit destructa pars superba
Alborum per Karolum sine Terra in MCCCII.  Karolus deinde cum
Roberto filio Karoli II ivit in Siciliam cum magna classe et
numeroso exercitu.  Sed inde cito recessit cum turpi pace, et
redivit in Franciam, perdita magna parte suorum militum, sicut
dicetur Purgatorii capitulo XX.  Nunc vide literam quae de se
obscura satis faciliter ex dicta historia declaratur. Dicit ergo:
|e quelli a me~: idest ille Ciachus respondit mihi: illi cives
Florentiae, qui iam nunc sunt divisi et discordes, |verranno al
sangue~, idest ad sanguinis fusionem, |dopo lunga tenzone~, quia
diu contenderunt intus et extra coram cardinali Matheo, et Papa
Bonifacio, |e la parte selvaggia scaccer@a l'altra con molta
offensione.~  Hic nota quod aliqui dixerunt ex ignorantia facti
quod autor loquitur hic de parte guelfa et ghibelina, et quod
vocat guelfam silvestrem, quia est rebellis et inobediens
Imperatori.  Sed hoc est penitus falsum, quia expulsio
ghibellinorum fuerat per multa tempora ante; nec litera potest
aliquo modo intelligi de illis.  Cum ideo autor dicat partem
expulsam redituram intra tres annos; et tamen pars ghibellina non
est reversa Florentiam usque ad diem istam.  Dicendum ergo quod
sicut patet clare ex dictis autor loquitur de parte alba et nigra
quarum utraque erat guelfa.  Ideo expone sic: |e la parte
selvaggia~, idest pars Circulorum, quam appellat silvestrem,
idest agrestem, quia venerant de agris et rure, unde alibi saepe
male loquitur de ista parte et praecipue Paradisi capitulo XVII. 
|Scaccier@a l'altra~, scilicet partem Donatorum, quia Dominus
Cursius et multi fuerunt expulsi |con molta offensione~, quia
fuerunt banniti de aere et persona. 

	|67-69.~  Deinde tangit, casum istorum Circulorum et
reversionem Donatorum dicens: |poi apresso~, idest paulo post,
|convien che questa caggia~, scilicet ista silvestris cadat a
statu suo, |e che l'altra~, scilicet Donatorum, |sormonti~, idest
super exaltetur; et per principes partium dat intelligi
consequenter ipsas partes albam et nigram, |infra tre soli~,
idest tres circulationes solis, hoc est infra tres annos.  Cursus
enim solis per XII signa efficit nobis annum, et dicit: |con la
forza di tal~, scilicet Karoli sine terra, |che test@e piaggia~,
idest qui nunc stat ad plagiam, quasi dicat, qui nondum est in
motu, nec in procinctu veniendi, ita quod adhuc stat in terra sua
Parisius nec intravit adhuc iter. 

	|70-72.~  Et subdit statum istius partis Donatorum
dicens: |alta terr@a longo tempo la fronte~, idest capita, quia
erit multis annis in flore respectu partis Circulorum quae
duraverat forte duobus annis; pars vero Donatorum per V, usque ad
mortem violentam Domini Cursii, de qua dicitur Purgatorii XXIV,
|tenendo l'altra~, idest partem Circulorum, |sotto gravi pesi~,
idest gravaminibus realibus et personalibus, quod autor expertus
est in se ipso, ut alibi saepe dicetur; tamen postea tractu
temporis pro maiori parte redierunt, unde istud nomen
partialitatis est hodie penitus extinctum et abolitum, et modo
actu novae discordiae civiles exortae sunt, nescio quem finem
habiturae, et dicit: |come che di ci@o pianga~, quasi dicat quamvis
doleam de hoc, |o che n'aonte~, idest, et quamvis faciam
contumeliam tibi qui es de parte ista tibi praenuncio quia sum de
eadem parte tecum.  Et hic nota quod autor merito fingit se
petere de novitatibus Florentiae ab illo Ciacho, quia iste tamquam
ioculator erat solitus visitare domos nobilium et praecipue
principum partium, scilicet Cursii et Verii, ut pulcrius tangetur
capitulo octavo huius Inferni.

	|73.~  |Giusti.~  Hic autor ponit responsionem Ciachi ad
secundam petitionem, et hic nota quod aliqui ad expositionem
istius literae dixerunt quod autor loquitur de iustitia et iure
sive de iure civili et canonico, quibus duobus iuste regitur
genus humanum; sed istud est alienum dicere.  Nam cum peto
simpliciter et absolute si aliquis est iustus in civitate,
secundum communem modum loquendi non debet intelligi nisi de
homine.  Dicendum est ergo quod autor loquitur de se et Guidone
Cavalcante, qui de rei veritate tempore illo erant duo oculi
Florentiae, sed autor non exprimit nomen, sed relinquit intelligi
iudicio prudentum.  De se enim nullus sapiens dubitabit; de
Guidone autem et laudibus eius dicetur infra Inferni capitulo X
et Purgatorii capitulo XI, tamen latenter tangit dicens: |e non
vi sono intesi~, quia pars regens non adhaesit consilio istorum
duorum: imo Guido fuit missus ad confinia ex quo mortuus est;  et
consilium Dantis spretum.  Dicit ergo: |giusti son dui~, scilicet
Dantes et Guido Cavalcante, |e non vi sono intesi~, sed certe
cito poenituit eos.

	|74-76.~  Et ultimo Ciachus respondet tertiae petitioni
autoris, scilicet causam istius civilis dissensionis quam dicit
esse triplicem, unde dicit: |Superbia, invidia et avaricia son le
tre facelle~, vel |faville~, idest quod ista tria vicia sunt tria
incitamenta incendentia corda eorum, ideo: |ch'anno i cuori
accesi~, et inflammaverunt animos Florentinorum ad furorem in se
ipsos, ita quod recte potest exclamari contra eos: ^Quis furor, o
cives~ etc. et autor imponit finem verbis Ciachi dicens: ille
Ciachus |qui pose fine al lacrimabil suono~, idest hic fecit
finem flebili sermoni, tum quia infirmus erat, tum quia
loquebatur de materia lacrimosa quantum ad ipsum et autorem.


	|77-79.~  |Et io.~  Nunc autor dicto de statu Florentiae
in generali petit a dicto Ciacho de statu quorumdam clarorum
virorum particulari, ut det eis meritam famam; unde dicit: |et io
a  lui~, supple dixi: quamvis sis gravatus et extoediatus, |ancor
vo' che me 'nsegni~, quasi dicat: dixisti mihi aliquid de
futuris, nunc velim quod dicas mihi aliquid de aliquibus
praeteritis, |e che di pi@u parlar mi facci dono~, idest facias
mihi liberaliter gratiam loquendi adhuc mecum parum, ergo: |Dimme
ove son Farinata e 'l Teghiaio.~  Ita debet ordinari litera ut
feci: Farinata fuit magnanimus miles de Ubertis de Florentia
princeps partis Ghibelinae, de cuius virtute et gestu dicetur
plene capitulo X huius Libri.  Theghiaius nobilis et prudens
miles de Adimarris, de cuius consilio dicetur infra capitulo XVI
Inferni, et dicit: |che for s@i degni~, scilicet honore et laude. 
Et hic nota quod aliqui dicunt quod autor loquitur ironice, quod
est penitus falsum; quia licet sint damnati propter aliqua vicia
enormia, tamen sunt laudabiles et famosi mundo.  Unde autor facit
magnam comendationem de eis in suis locis. 

	|80-84.~  |Jacopo Rusticucci.~  Iste fuit miles prudens
et liberalis, non tamen nobilis sed plebeius de humili genere,
quo dicetur infra capitulo XVI.  |Arrigo~.  Istum numquam
nominabit amplius; debet tacite poni cum Musca, quia fuit secum
in eadem culpa; fuit enim nobilis de Sifantibus, |e 'l Mosca.~ 
Iste fuit nobilis miles de Lambertis de Florentia, de quo dicetur
Inferni capitulo XXVIII et dicit: |e fa' ch'io li conosca~, quia
non  sunt praetereundi silentio, et assignat causam quia quaerit
cognoscere eos dicens: |che gran disio mi stringe di sapere~,
idest magna affectio cogit me scire, |se 'l ciel gli adolcia~,
idest dulcorat eos, |o l'Inferno gli atosca~, idest toxicat eos,
idest si inficiuntur amaritudine damnatorum; et sic nota quod
autor vult dicere: dubito utrum isti sint damnati an salvati,
quia habuerunt magna vicia et magnas virtutes, ita quod
videbantur bene salvabiles si poenitentiam habuissent in ultimis,
quod ignoro; 

	|85-87.~  et subdit responsionem eius ad se dicens: |e
quelli~, scilicet Ciachus respondit mihi: |ei~, idest illi
spiritus praenominati, |son tra l'anime pi@u nere~, idest inter
animas peccatrices magis denigratas turpioribus viciis, quam sint
luxuriosi vel gulosi, quia Farinata peccavit in fide, credens
animam simul mori cum corpore.  Theghiaius, Jacobus peccaverunt
contra naturam: Musca et Arigus contra proximum.  Ideo bene
dicit: |diverse pene~, quia ad diversa vicia sequuntur diversa
supplicia.  Alii enim istorum puniuntur igne, aliquis ferro, ut
patebit in suis capitulis, |gi@u li grava al fondo~, magis versus
centrum, quia gravius peccaverunt, ideo sunt remotiores a Deo, 
et ideo: |l@a i' potrai vedere~, scilicet infra, |se tanto
scendi~, idest si vadis tam deorsum ut videas omnium inferiorum
poenas, sicut iam vidisti nostras.

	|88-90.~  |Ma.~  Hic ultimo Ciachus facit finem suae brevi
narrationi petens famam ab autore, unde dicit: |ma pregote a la
mente altrui me rechi~, idest reducas me ad memoriam hominum
faciens mentionem de me.  Aliud non poterat petere Ciachus quia
nulla spes redemptionis potest esse in Inferno, ideo mortuus
optat vivere in mentibus hominum per scripturam autoris, et bene
habet quod petiit, |quando tu serai al dolce mondo~, idest cum
rediveris ad mundum vestrum viventium qui est dulcis respectu
istius mundi amari mortuorum; quia in illo potest homo moereri, et
si demoeretur potest reconciliari Deo; non autem hic. 

	|91-93.~  Et imponit autor finem huic tractatui tangens
recessum illius spiritus, unde dicit, quod ille Ciachus |torse
alor gli occhi dritti in biechi~, idest revolvit tunc oculos in
obliquum, |guardome un poco~, scilicet cum visu isto obliquo, |e
poi chin@o la testa~: haec fuerunt signa dolentis quasi diceret
tacite: heu me miserum, pro tam vili culpa aeterne damnatum! 
|cadde con essa~, scilicet testa, |a par degli altri ciechi~,
quasi dicat, recidit in terram ubi primo iacebat infirmus pari
poena cum aliis gulosis qui fuerunt ita coecati luce rationis quod
ita ignorantes secuti sunt brevissimam delectationem gustus qui
tam amara poena continuo implicatur.

	|94-96.~  |E 'l duca.~  Ista est quarta et ultima pars
generalis in qua autor tractat de resurrectione malorum, ut
ostendat ampliationem poenae eorum; et videtur autor modicum
extravagari, quia ista digressio non videtur bene pertinens
materiae pertractatae.  Unde fingit Virgilium dicere quod iste non
resurget usque ad diem judicii.  Dicit ergo: |el duca disse a
me~: iste spiritus, |pi@u non se desta~, idest non excitabitur
ulterius, quasi dicat, non resurget a iacendo, |di qua dal son de
l'angelica tromba~, idest citra diem judicii quando Angelus
clamabit: ^surgite, mortui, venite ad judicium~, et ideo dicit:
|quando vedr@a la nemica podesta~, idest potestatem Dei inimicam
sibi et aliis damnatis, sed amicam salvatis.  Per hoc autem
intelligit quod iste stabit semper iacens in ista poena usque ad
diem judicii et tunc resurget sicut et caeteri, 

	|97-99.~  unde subdit: |ciascun rivedr@a la trista tomba~, 
quia scilicet omnis anima tunc revidebit sepulturam suam, quam
autor vocat tristem quia in ea iacuit corpus, quo tamquam organo
et instrumento anima usa fuit ad peccandum, vel duplicabitur eius
poena; |ripiglier@a sua carne e sua figura~, quia unusquisque
reinduet sibi propriam carnem et figuram humanam et non aliam. 
|Udir@a quel~, scilicet sententiam Dei, |che rimbomba~, idest 
resonat, |in eterno~, quia, scilicet Christus, dicet: ^ite
maledicti in ignem aeternum.~ 

	|100-102.~  |S@i.~  Hic autor concludens tangit unum
dubium incidens circa praedicta, et primo continuans dicta
dicendis, dicit: |s@i trapassamo~, scilicet ita conferendo de
ultima resurrectione corporum, |per sozza mistura de l'ombre e de
la pioggia~, quia animae illae gulosorum erant turpes et
transformatae propter varias infirmitates et pluvia erat turpis,
sicut grando et nix, sub qua isti macerabantur turpiter, ideo
bene erat turpis mixtio, |a passi lenti~, quia deliberate et
apensate procedendo, unde dicit: |toccando un poco de la vita
futura~, quia enim erat facta mentio de die judicii per
Virgilium, ideo autor convenienter movet sibi dubium utrum poenae
damnatorum sint augendae vel minuendae vel aliqualiter mansurae post
diem judicii. 

	|103-105.~  Unde dicit: |ch'io, disse~, ecce illud
modicum quod tangit de vita futura, quia dixit: |dimmi maestro~,
scilicet o Virgili, |esti tormenti~, idest supplicia gulosorum et
caetera inferna et aeterna, |cresceran ei~, idest erunt ne maiora? 
|o fien minori~, idest an efficientur minora et diminuentur, |e
seran s@i cocenti~, idest an erunt aequaliter cruciantia sicut sunt
nunc; |dopo la gran sentencia~, idest universalem diem iudicii
quando aeternus index feret iuste sententiam diffinitivam a qua
nullus poterit appellare? 

	|106-108.~  et subdit responsionem Virgilii qui dicit
quod ista tormenta erunt maiora per rationem naturalem; unde
dicit: |e quelli a me~, scilicet Virgilius respondit: |ritorna a
tua scienzia~, idest ad philosophiam naturalem cuius tu es
doctus, |che vuol quanto la cosa @e pi@u perfetta pi@u senta 'l
bene~, sicut gratia exempli, homo magis sentit delectationem lirae
quam asinus, |e cos@i la doglienza~, idest et ita similiter magis
sentiat dolorem et poenam, quia homo magis sentit laborem vel
verbera quam asinus, propter nobilitatem complexionis, et ita
nobilis quam rusticus, et dominus quam servus et ita de aliis. 

	|109-111.~  Ad quod est notandum quod animae magis
cruciabuntur post resurrectionem corporum, quia erunt
perfectiores ratione compositi, non vera perfectione sed mala et
damnosa, ideo subdit: |questa gente maledetta~, idest damnata,
|aspetta esser pi@u di l@a~, idest diutius ultra diem iudicii;
quantumcumque enim tempus sit magnum usque ad diem iudicii, tamen
est finitum, sed postea non erit amplius tempus sed aeternitas,
|che di qua~, scilicet citra diem iudicii, |tutto~, idest
quamvis, |giamai non vada in vera perfezione~, quia scilicet ista
reconiunctio animae cum corpore cedet ad maiorem poenam.

	|112-114.~  |Noi.~  Hic autor claudit capitulum et dicit:
|Noi agiramo attorno quella strada~, idest circuivimus, quia
locus ille erat circularis, |parlando pi@u assai ch'io non
ridico~, quia multa occurrebant menti eius circa materiam
praetactam resurrectionis, quae tamen autor prudenter omittit, ne
videatur recedere a materia principali; unde autor se apparat ad
aliam materiam describendam scilicet avaritiam, unde dicit:
|Venimo al punto dove se digrada~, idest devenimus ad locum ubi
iste gradus sive circulus separatur ab alio; 

	|115.~  et ecce novum monstrum Inferni peius Cerbero
occurrit mihi, quia: |Quivi trovammo Pluto il gran nemico~, idest
avaritiam maxime inimicam humani generis de qua iam dictum est in
primo capitulo et plenius dicetur in isto sequenti et alibi saepe.


