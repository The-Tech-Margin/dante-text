	|SUMMARIUM.~  CANTUS DECIMUS PRIMUS, ^in quo tractat de
tribus circulis: in~ ^primo sunt violentes, et declarat, sicut
potest fieri violentia~ ^Deo, et sibimet, et proximo et in suis
rebus: in secundo vero~ ^sunt avari: in tertio vero proditores:
et de modo poenae ipsorum~; ^et in fine canti declarat qua de causa
non omnes puniuntur in~ ^civitate Inferni.~

       |PROEMIO~  ^In su l'estremit@a d'un'alta ripa.~  Postquam
in superiori capitulo proxime praecedenti autor noster tractavit
et determinavit de haereticis qui puniuntur in primo circulo
civitatis, qui est sextus totius Inferni; nunc subsequenter in
isto XI capitulo describit et distinguit residuum totius Inferni,
ut sic clarius procedat ad materiam sequentium circulorum et
poenarum.  Et istud capitulum potest breviter dividi in tres
partes generales; in prima quarum autor tangit materiam
sequentem, et retangit praecedentem.  In secunda facit unam
distinctionem perutilem et necessariam omnium circulorum istius
civitatis, ibi: ^Figliuolo mio.~  In tertia et ultima removet duo
dubia incidentia circa materiam pertractatam, ibi: ^Et io
maestro.~  Redeundo ad primam dico, quod autor primo tangit
materiam sequentem, et retangit proxime praecedentem.  Unde
considera quod hic proprie incipit civitas, quia incipiunt primo
intrare corpus eius; ideo primo describit unum aggerem magnum et
fortem factum ex saxis, qui claudit in circuitu istam terram.

	|1-3.~  Dicit ergo continuans dicta dicendis quod
ambulantes per illum callem, cito pervenerunt ad locum duriorem,
qui continet intra se duriorem materiam.  Unde dicit: Virgilius,
et ego, |venimo sopra pi@u crudele stipa.~  Et hic nota, ne
fallaris sub equivoco, quod |stipa~, sicut alibi dixi, est
aliquando verbum literale, et idem est quod ^claudit~; aliquando
est verbum vulgare Bononiensium, et idem importat quod ^sit~;
aliquando est nomen et habet diversa significata; aliquando est
cavea sive gabia in qua continentur pulli, et ita capitur hic
methaphorice.  Sicut enim pulli stant inclusi in gabia ad poenam
et mortem, ita hic animae inclusae stant in isto carcere duriori
quam omnes aliae quae puniuntur supra; ideo per stipam intellige
carcerem et poenam, |in su la stremit@a d'un'alta ripa, che facean
gran petre rotte in cerchio~, idest quam ripam faciebant magna
saxa circulariter ordinata, quia locus iste est spericus, sicut
omnis locus inferni et intra et extra istum; et per hoc notat
duritiem et fortitudinem carceris, et ita difficultatem et
profunditatem materiae.

	|4-7.~  |E quivi.~  Hic autor descripturus materiam
sequentem primo tangit eam in generali et in confuso, quia fingit
pulcre quod senserunt maximum foetorem, cuius horribilitatem non
ferentes, coacti sunt retrocedere versus arcas; sicut enim supra
in primo introitu sensit terribilem sonum, ita nunc sentit
horribilem foetorem.  Sed quis est iste foetor tantus?  Certe dico
quod sicut fama virtutum appellatur bonus odor, ita infamia
vitiorum pessimorum, quae hic puniuntur, merito figuratur per
foetorem istum; iste enim foetor displicentissimus emanat ex multis
latrinis istius civitatis.  Hic enim est vallis plena stercore
bulienti; alia plena pice ardenti, alia plena serpentibus, et ita
de multis, quia intra istam terram puniuntur omnes fraudes vel
malitiae.  Unde infra autor describens fraudem in generali, dicit:
^Ecco colei che tutto 'l mondo apuzza.~  Nunc ad literam dicit
autor: |quivi ci racostammo indietro~, retrocedendo versus arcas
cum magna festinantia tenendo nobis nares, |per l'orribil
soperchio del puzzo~, idest propter nimium excessum et
superabundantiam horribilis foetoris, |che 'l profundo abisso
gitta~; et dicit: |ad un coperchio d'un grande avello~.

	|8-9.~  Et hic nota quod autor hic utitur magna arte:
vult enim ostendere quod nunquam perdat tempus, quia dum propter
foetorem reduxisset se versus arcas, adhaesit uni alteri, non illi
primae magnae Epicuri, a qua paulo ante recesserat; sed uni alteri
magni haeresiarcae, scilicet Photini, in qua erat sepultus
Anastasius papa.  Hoc autem fingit autor ad pleniorem
perfectionem sui tractatus, quia superius tractando de haereticis
non fecerat mentionem nisi de uno singulari errore epicureorum,
et nihil dixerat de aliquo heresiarca christiano; ideo nunc
reflectit se ad materiam quam videbatur finivisse, et tangit
brevissime de Photino qui habuit errorem Macometti, qui dicebat
quod Christus erat natus secundum carnem per viam matrimonialem
ex Joseph et Maria.  Ad cuius cognitionem est sciendum, quod
Photinus fuit graecus diaconus civitatis Thesalonicae, ad quam
scribit apostolus, et fuit episcopus smirnensis, unde fuit
Homerus poeta magnus.  Iste incidit in errorem pessimum, scilicet
quod Christus fuisset conceptus ex Maria per Joseph via nuptiali. 
Anasthasius vero secundus, natione romanus ex patre Petro fuit
imperante Zenone Constantinopoli, et regnante Romae Theodorico
rege gothorum, a quo Boetius proscriptus fuit.  Quo tempore multi
clerici et praesbyteri recesserunt a comunione ipsius Anasthasii,
quia comunicaverat Photino praedicto, tenendo et defendendo
errorem eius; nam in casu haereticae pravitatis papa potest deponi
si non vult emendari.  Modo ad literam autor dat magnum sepulcrum
Anasthasio tamquam magno sacerdoti christianorum, in quo iacet
cum multis aliis photinianis, et dat sibi epitaphium sive titulum
sepulturae, sicut solet fieri magnis viris in mundo: qui quidem
titulus erat inscriptus cooperculo sepulturae, in quo quidem
titulo breviter tangitur nomen utriusque, scilicet Photini
seducentis, et Anasthasii seducti; ideo dicit autor in litera:
^ov'io vidi una scripta~, idest in quo cooperculo vidi modicam
scripturam, |che dicea~: petra est quae loquitur, et dicit:
|Anastasio papa guardo~, inclusum intra carcerem istum
sepulcralem; et ecce quare, |lo qual trasse Fotin de la via
dritta~, idest a via rectae fidei.  Et adverte quod autor in isto
versiculo facit amphibologiam, idest dubiam locutionem; nam ad
rectam intelligentiam istius literae debet fieri de Photino
suppositum, et de Anasthasio appositum, ita ut litera construatur
sic: ^lo quale~, idest quem Anasthasium, ^Fotin trasse fuor de la
via dritta~, et non e contrario, ita quod Photinus sit agens,
Anasthasius patiens.

	|10-15.~  |Lo nostro.~  Hic autor revertitur ad materiam
sequentem a qua incoeperat, et tangit consilium Virgilii ad hoc;
quia enim fugerant retro propter horribilem foetorem, ideo
Virgilius docet cautelam hic servandam, videlicet ut faciant
modicam moram ut paulatim assuescant isti foetori generali
confuso, ut postea minus laedantur quando descendent ad
particulares foetores, quos plures invenient intra istam terram. 
Hoc autem fingit autor magna arte, quia scilicet primo vult
habere generalem cognitionem omnium criminum quae hic puniuntur,
ut sic postea descendat ad specialem cognitionem eorumdem per
singulos circulos discurrendo.  Ad literam ergo dicit Virgilius:
|el nostro scender conven esser tardo~, quia scilicet paulatim,
lente et morose est procedendum in isto primo introitu; et reddit
causam, |s@i che 'l senso~, scilicet odoratus, |s'ausi prima un
poco al tristo fiato~, scilicet foetori.  Et hic nota quod autor
loquitur naturaliter et pulcre, quia repentinas mutationes odit
natura, sicut videmus per experientiam, quod qui de novo intrat
mare statim alteratur et provocatur ad nauseam; sed post modicum
assuescit, et habet acutiorem appetitum quam prius; et ita autor
in processu acutius et subtilius assuescet isti materiae foetidae 
amarae; ideo dicit: |e poi non fia riguardo~, quasi dicat: postea
non curabimus nobis, quia non laedemur; et dicit: |cos@i el
maestro~, idest taliter Virgilius locutus est mihi; et statim
subdit quomodo ex consilio Virgilii ipse cepit causam faciendi
distinctionem Inferni.  Unde dicit: |et io dissi a lui: trova
alcun compenso, che 'l tempo non passi perduto~, quasi dicat:
praedicas mihi aliquid quod sit evidentiale ad dicenda, antequam
intremus in corpus istius civitatis.  Et ostendit continuo quod
Virgilius assentit sibi, dicens: |et elli~, idest et ipse
Virgilius respondit: |vedi ch'a ci@o penso~, ita quod idem
intendimus.  Unde nota quod vere ista distinctio quam autor parat
facere erat necessaria et utilis, quia aliter remanebat nimis
confusa materia huius civitatis.

        |16-18.~  |Figliuolo mio.~  Ista est secunda pars
generalis, in qua autor describit distinctionem quam fecit
Virgilius ad ordinandam istam civitatem, ubi nullus est ordo; qui
breviter dicit quod intra istam terram sunt tres magni circuli
particulares, quorum quilibet continet intra se alios circulos
particulares.  Dicit ergo: |poi cominci@o a dire~, scilicet ille
ipse Virgilius coepit loqui iuxta promissum, et dicere: |Figliuol
mio tre cerchietti~, idest, tres circuli generales, |son dentro
da cotesti sassi~, idest intra istam ripam quam faciunt saxa in
circuitu, ut iam dictum est in principio capituli, |di grado in
grado~, idest ordinate unus sub alio, |come quei che lassi~, quia
eo ordine quomodo superiores, quos omnes tu iam percurristi, sunt
rotundi et contenti unus intra alium; 

	|19-21.~  et dicit qui sunt habitatores istorum vicorum
et circulorum, dicens: |tutti son pien di spirti maledetti~,
scilicet pravorum peccatorum; et non intelligas quod non sint
capaces plurium, sed est modus loquendi talis, sicut a simili
dicimus: tota civitas est plena vitiosis.  Et invitat autorem ad
considerandam claram distinctionem istorum circulorum, dicens:
|ma intendi perch@e e come son costretti~, quasi dicat: considera
causam et qualitatem, quare et quomodo isti spiritus sunt ita
inclusi vel carcerati, quasi dicat, propter quam culpam et qua
poena; et hoc volo quod facias, |perch@e poi te basti pur la
vista~, quasi dicat: ut ex sola visione cognoscas ista loca vel
scelera, quae puniuntur in eis, absque mea declaratione, quando
perveniemus ad ea.

	|22-24.~  |D'ogni.~  Nunc Virgilius ad declarationem
distinctionis factae incipit modicum a longe, et praemittit unam
divisionem bimembrem, quae breviter stat in hoc, quod omne
peccatum quo homo offendit Deum, committitur altero duorum
modorum tantum, scilicet vel per vim, vel per fraudem; secundum
est deterius primo, quia fit ex electione.  Dicit ergo: |ingiuria
@ee il fine d'ogni malicia~, idest omnis mali, |ch'aquista odio in
cielo~, idest quod facit hominem odiosum penes Deum, ita quod
homo male agendo facit iniuriam vel Deo, vel sibi, vel proximo
violenter vel fraudulenter; unde dicit: |et ogni fin cotal~,
idest omnis talis iniuria maliciae, |contrista altrui~, idest
infert tristitiam alteri, |o con forza o con frode~, idest per
violentiam, vel fraudulentiam.

	|25-27.~  Et subdit quae est peior ex his duabus, dicens:
|ma frode pi@u spiace a Dio perch'@ee proprio male del uom~, quasi
dicat, quia fraus est propria hominis, sed vis est propria
aliorum animalium, quia fraus non fit sine ratione, quia fit cum
deliberatione; sed vis fit sine ratione, ut patet in brutis, quae
sequuntur solum impetum naturalem.  Et concludit ex hoc: |e per@o
stan di sotto li frodulenti~, scilicet magis longe a Deo, versus
centrum in graviori supplicio; unde dicit: |e pi@u dolor li
assale~, idest invadit eos, quia cruciantur maiori poena et per
consequens plus doloris.

	|28-30.~  |Di violenti.~  Hic autor praemissa ista
distinctione violentorum et fraudulentorum declarat primum
membrum, et breviter dicit, quod primus circulus generalis istius
civitatis continet et punit solummodo violentos; et est divisus
in tres, secundum quod est triplex species violentiae, scilicet
contra Deum, contra se, contra proximum.  Dicit ergo: |el primo
cerchio @ee tutto di violenti~, quia nullus fraudulentus habet
locum ibi; |ma @ee distinto e construtto in tre gironi~, idest,
sed iste primus circulus generalis subdividitur in tres alios
particulares, et ecce causam: |perch@e se fa forza a tre persone~,
scilicet Deum, se, et proximum.

	|31-33.~  Et hic nota ad plenam intelligentiam istius
literae, quod secundum istos tres gradus personarum distinguuntur
isti tres circuli, sive gironi violentorum.  Primus giro continet
iniuriatores proximi, et est maior ambitu, et plures continet,
sed est minoris poenae.  Secundus continet iniuriantes sibi, et est
minor primo, et pauciores continet, sed est maioris poenae. 
Tertius est minor secundo, sed continet maiorem poenam; ideo
continuo Virgilius se declarat, dicens: |Forza se pote~, idest
potest, |fare a Dio, a se, al prossimo~; et statim subdistinguit
istam triplicem violentiam cum dicit: |dico in loro et in lor
cose.~  Ad quod volo te notare quod quaelibet praedicta triplex
violentia potest fieri dupliciter, scilicet in persona et in
rebus; nam prima violentia contra proximum fit in persona, sicut
occidendo, vulnerando, et in rebus, ut praedando et aliter
damnificando: violentia secunda quae fit in se, fit in persona,
sicut illi qui occidunt se ipsos; in rebus, ut illi qui fatue
dilapidant et vastant bona sua.  Violentia tertia quae fit in
Deum, similiter fit in persona, sicut illi qui blasphemant et
negant Deum; in rebus, ut qui despiciunt bonitatem divinam in
natura vel arte; ideo dicit: |come udrai con aperta ragione~,
idest, sicut demonstrabo tibi ratione clara.

	|34-36.~  |Morte.~  Hic Virgilius declarat et exponit
praedictas tres species violentiae valde ordinate.  Nam prima
incipit a violentia proximi, cuius ratio est in promptu; nam qui
offendit proximum recedit ab uno gradu caritatis minus stricto,
quam ille qui offendit se; et ita qui offendit Deum offendit in
superlativo gradu, quia est praecellentissimus, perfectissimus,
vel finis ultimus: ergo quanto maior offensio, tanto maior poena. 
Dicit ergo de prima violentia proximi, |morte per forza~, idest
mors violenta, |e ferute dogliose~, idest et vulnera dolorosa,
|se danno nel prossimo~, quantum ad personam, |e ruine e
incendi~, diruendo et incendendo sibi domum, |e tollete dannose~,
sicut extorsiones violentae et rapinae; repete illud verbum: |se
danno nel suo avere~, et hoc est in rebus.

	|37-39.~  Et specificat qui sunt isti violenti contra
proximum, dicens: |lo giron primo tormenta tutti omicide~, idest
omnes qui occidunt proximum violenter, |e ciascun che mal fere~,
idest et quicumque vulnerat proximum iniuste, |guastator~, sicut
stipendiarios et sociales, qui vastant bona proximi violenter,
|predon~, sicut sicarios, |per diverse schiere~, secundum
diversitatem talium violentiarum, ut patebit infra suis locis.

	|40-46.~  |Puote.~  Hic Virgilius declarat secundam
speciem violentiae, quae fit contra se ipsum, dicens clare et
breviter: |homo puote avere man violenta, in se e ne' suoi beni~,
et in persona et in rebus; et specificat qui sunt isti, dicens:
|qualunque priva se del vostro mondo~, scilicet interficiendo se,
|biscazza e fonde la sua facultate~, dissipando substantiam suam,
|e piange l@a dove de' esser giocondo~, quasi dicat: tristando vel
dolendo in vita, ubi debebat laetari; et saepe tollit sibi esse et
bene esse, puta personam et divicias, |conven che se penta~,
idest puniatur, |nel secundo girone~, idest in secundo circulo
violentorum; et dicit: |senza pro~, quia poenitentia est tarda in
istis, quando abiecerunt bona sua tam in mundo isto quam in alio.

	|46-48.~  |Puossi.~  Hic Virgilius declarat tertiam
speciem violentiae, dicens: |puossi far forza nella deitate~,
idest in Deum, scilicet in personam, |negando e biastemando
quella~; et similiter in rebus, |spregiando natura e sua
bontate~, idest artem quae procedit a bonitate naturae.

	|49-51.~  Et specificat qui sunt isti dicens: |e per@o lo
minor giron~, idest tertius circulus violentorum, qui est minor
ex tribus, |sugella Sodoma~, idest sodomitas, |e Caorsa~, idest
usurarios. Caturgium enim est civitas in Gallia, in qua quasi
omnes sunt foenerantes, ut plenius dicetur infra, |e chi favella
col cor sprezando Dio~, scilicet blasphemantes Deum accenso
corde, et dicit: |col segno suo~, idest cum flammis igneis, quae
cadunt super omnes praedictos, et inurunt et imprimunt signa in
eos, ita quod remaneant cicatrices indelebiles, ut patebit infra,
et sic bene sigillantur vel signantur.  Et hoc de violentia:
sequitur de fraudulentia.

	|52-54.~  |La frode.~  Nunc Virgilius accedit ad
distinguendum species fraudulentiae; et ad intelligentiam istius
partis oportet te praenotare, quod iniuria quae fit per fraudem fit
generaliter duobus modis.  Est enim una fraus generalis, quae
rumpit unum vinculum generale naturae, quale est quod omnis homo
omni homini naturaliter est amicus; unde secundum istud vinculum
naturae, nullus debet facere alteri quod non vult sibi fieri, et
debet omnibus servare fidem.  Alia est fraus quae violat aliud
ligamen speciale, quod fides addit super generale, sicut cum quis
fraudat dominum, parentem, propinquum, amicum, socium; ista fraus
secunda est peior, ideo proditores puniuntur inferius in fundo;
fraus vero prima est levior, et habet fieri decem modis: ideo
secundus circulus civitatis in quo punitur ista fraus est
distinctus in decem partes, quas autor appellat bulgias, et quia
proditio fit quatuor modis, ideo tertius circulus generalis est
distinctus in quatuor partes.  Et considera, quod bene calculata
ratione, novem sunt circuli Inferni in universali, quinque extra
civitatem, unus intra et iuxta muros, in quo stant haeretici, et
alii tres, quos autor distinguit hic.  Nunc ad literam veniendo
Virgilius tangit primo secundam speciem, secundo primam fraudis,
dicens: |l'uomo po' usar la frode onde ogni consciencia~,
scilicet committentis ipsam, |@ee morsa~, quia non potest fieri
sine morsu conscientiae, quia fit appensate non per ignorantiam
vel impetum, |in colui ch'in lui fida~, idest qui confidit de
homine sicut contra patrem, patriam, amicum, consanguineos.  Ecce
secundam: |et in quel che non imborsa fidancia~, idest et contra
illum qui non concepit sibi fidem de homine aliqua speciali de
causa. 

	|55-60.~  Et specificat autor istud secundum membrum
tamquam levius dicens: |questo modo diretro~, idest ista secunda
species fraudis, |par ch'ancida~, idest dissolvat, |pur lo vincol
d'amor che fa natura~, idest vinculum generale naturae, sicut
decipiendo extraneum, cui nihil debeo nisi ratione humanitatis et
naturalis pietatis.  Et continuo declarat qui sunt isti et ubi
positi, dicens: |ipocrisia~, idest hipocritae, |losinghe~, idest
adulatores, |e chi affattura~, idest malefici, qui affacturant et
faciunt malias et incantationes, |falsit@a~, idest falsatores
metallorum, mercium et aliarum rerum, |ladronegio~, idest fures,
|e simonia~, idest simoniaci, qui vendunt vel emunt sacra;
|rufiani~, idest lenones qui seducunt mulieres, |baratti~, idest
baractatores communis vel domini sui in officiis, |e simil
lordura~, idest omnis similis turpis fraus, quasi dicat, et ut
breviter dicam, omnes alii turpes fraudulenti, |s'anida~, idest
reponuntur, puniuntur, |nel cerchio secundo~, idest in circulo
secundo generali distincto in decem valles, in quibus puniuntur
omnes dictae fraudes; et vide quod autor non servavit ordinem in
numerando dictas species fraudium.

	|61-66.~  |Per l'altro.~  Hic ultimo autor declarat
primum modum fraudis quae rumpit vinculum speciale et strictius,
et per consequens est peior quam duplex; nam violat vinculum
generale naturae, et vinculum speciale fidei.  Dicit ergo: |quel
amor~, scilicet generalis, |che natura fa~, inter hominem et
hominem, |e quel che @ee poi agiunto~, idest amor spiritualis ,
quem postea fides addit supra primum; unde dicit: |di che la fede
special si cria s'oblia~, idest traditur oblivioni et deletur,
|per l'altro modo~, idest per primam speciem fraudis, ut iam
patuit, et continuo specificat qui sunt isti, et ubi stant,
dicens: |onde qualunque trade~, idest omnis proditor peccans
aeternaliter sine emendatione, |@ee consunto in eterno~, idest
punitur aeternaliter; ita enim aeterna mors consumit animam, sicut
animal vorat herbam, quae continuo nascitur de radice, |nel
cerchio menore~, scilicet in tertio circulo generali, qui est
nonus Inferni in forma putei in centro terrae.  Unde dicit: |del
universo in su che Dite sede~, idest supra quo circulo et centro
stat rex Inferni, ubi est fundamentum istius civitatis Ditis.

        |67-69.~  |Et io: Maestro.~  Ista est tertia pars
generalis in qua autor movet duo dubia quae oriuntur ex dictis
Virgilii; et primo proponit primum dubium, et petit si in
distinctione facta per eum continetur omnis malitia et omnis
peccator.  Videtur enim quod sic, quia dicit: ^d'ogne malicia~
{v.22}, et videtur quod non, quia extra istos circulos sunt
luxuriosi, gulosi, avari, prodigi, iracundi, accidiosi, superbi:
unde distinctio non videtur perfecta, quae non comprehendit suum
totum.  Primo ergo autor commendat distinctionem factam ad
captandam benivolentiam, dicens: |Et io~, supple dixi: |o
maestro, la tua ragion procede assai clara~, quia scilicet bene
et rationabiliter et cum bono ordine distinxisti istam civitatem,
vel: |assai ben distingui questo baratro~, idest istam profundam
voraginem Inferni, |e 'l popol che 'l possede~, idest
multitudinem punitorum in eo;

	|70-75.~   deinde facit suam petitionem specialem,
dicens: |ma dimme~: ad tollendum dubium meum: |quei de la palude
pingue~, idest illi qui puniuntur in palude stygia, quae est
crassa, nebulosa et caliginosa, ut iam supra saepe patuit; et
illi, |che mena el vento~, scilicet luxuriosi, quos ventus ducit
ita velociter impausabiliter per aerem, |e che batte la pioggia~,
scilicet gulosi, quos gravis pluvia continuo macerat, |e che
s'incontran con s@i aspre lingue~, scilicet avari et prodigi, tam
mordaciter improperantes sibi verbis ad invicem, quia dicunt:
^perch@e tieni, perch@e burli~ {C.7,v.30}; isti omnes et similes,
|perch@e non son puniti dentro da la citt@a roggia~, idest intra
istam civitatem rubeam, quae habet ignes haereticorum circa muros
et etiam alibi; |se Dio li ha in ira~, idest si offenderunt Deum;
et si non offenderunt, cur ergo variis suppliciis cruciantur? 
Unde dicit: |e se non li ha~, scilicet in ira, |perch@e sono a tal
foggia~, scilicet separati ab istis extra civitatem in liberiori
campo?

	|76-78.~  |Et elli.~  Hic autor ponit responsionem
Virgilii qui primo arguit ipsum de ruditate sua, qui non videtur
videre promptam rationem; dicit ergo: |et elli a me~, idest ille
Virgilius respondit mihi: |l'ingegno tuo, over la mente~, idest
memoria, |perch@e tanto delira~, idest discrepat et deviat, |da
quel che suole~? quia scilicet soles inquirere subtiliter de
rebus difficilibus; nunc vero inquiris de rebus levibus; ideo
dicit: |dove altrove mira~? quia alibi ingenium tuum solet mirari
causas latentes, quod pertinet ad philosophos.

	|79-89.~  Et ecce statim assignat causam quare praedicti
non sunt positi intra civitatem, quia scilicet fuerunt
incontinentes, et incontinentia minus peccat; quod probat
autoritate philosophi, qui distinguit tres species fugiendas
circa mores, scilicet incontinentiam, malitiam, et bestialitatem. 
Ad quod notandum, quod sicut potest colligi ex verbis philosophi
VII Ethicorum, bona electio non potest esse sine ratione vera et
appetitu recto; ideo quando aliquid horum pervertitur contingit
quod aliquid sit in moribus fugiendum.  Si ergo sit perversio ex
parte appetitus, et ratio remanet recta, erit incontinentia; quod
contingit quando ratio recte iudicat, sed appetitus propter
passionem trahit in contrarium.  Si autem tantum invalescat
perversitas appetitus ut dominetur rationi, ratio sequitur id, in
quod appetitus trahit sicut principium quoddam, extimans illud
esse finem et optimum; et tunc electione operabitur perversa, ex
quo aliquis dicitur malus, et talis dispositio dicitur malitia;
aliquando autem ita pervertitur appetitus et ratio, quod excedit
limites humanae vitae, et talis dispositio dicitur bestialitas. 
Incontinentiae opponitur continentia; malitiae, virtus moralis;
bestialitati vero, virtus heroica sive divina.  Ad quod sciendum
quod anima humana est media inter angelos, cum quibus convenit
per intellectum; et bruta, cum quibus convenit per potentias
sensitivas.  Sicut ergo pars sensitiva aliquando depravatur in
homine usque ad similitudinem bestiarum, et vocatur bestialitas
super humanam malitiam; ita etiam rationalis pars aliquando ita
perficitur et roboratur in homine ultra comunem modum humanae
perfectionis, quasi in similitudinem angelorum.  Vel hoc vocatur
virtus divina, secundum quam antiqui poetae et populi dicebant
quod viri excellentes convertebantur in Deos, sicut Hercules et
Romulus.  Sicut autem virtus divina raro reperitur in bonis, ita
bestialitas raro reperitur inter homines, vel ex prava
consuetudine hominum qui non utuntur legibus humanis, vel ex
forti passione per quam quis incurrit alienationem mentis, vel
propter magnum incrementum malitiae, sicut quidam factus insanus
imolavit matrem, et mactavit conservum suum, et comedit epar
eius; et alius scindebat ventres mulierum praegnantium ut partus
conceptos devoraret.  Simile dicitur de hominibus silvestribus
qui commorantur in sylvis circa mare ponticum, quod hodie dicitur
mare maius, quorum quidam comedunt carnes crudas, quidam vero
carnes humanas, et si non sufficit testimonium Aristotelis, certe
Hyeronimus contra Jovinianum scribit, se vidisse barbaros
comedentes nates puerorum et papillas mulierum.  Modo ad
propositum, ut patet ex dictis, incontinentia est mala, malitia
peior, bestialitas pessima.  Ille enim dicitur esse incontinens,
qui propter perversitatem appetitus egreditur a iudicio rationis
in agendis, et agit contra id quod scit esse faciendum.  His
praemissis, nunc est ad literam descendendum; dicit Virgilius
Danti: |non ti rimembra di quelle parole~, quasi dicat: bene
debes recordari, |con le quai la tua etica~, scilicet quam tu
bene novisti tamquam bonus moralis, |pertratta~, idest perfecte
tractat, |le tre disposizion~, scilicet circa mores, |che 'l ciel
non vuole~, quae scilicet contrariantur virtuti, et per consequens
offendunt Deum; et nominat illas, dicens: |incontinencia, malicia
e la matta bestialit@a~, quae scilicet totaliter hominem
transnaturat et facit bestiam: et nonne recordaris, |come
incontinenzia men Dio offende~, incontinentia enim operatur
secundum concupiscentiam, non secundum electionem; sunt namque
incontinentes dispositi sicut dormientes, vel ebriosi, ideo sunt
magis corrigibiles et minus Deum offendunt; unde incontinentia
videtur esse proprie circa delectationes, et bene ideo dicit: |e
men biasemo accatta~, idest et per consequens meretur minus
infamiae et poenae, et propter rationem assignatam concludit
Virgilius: ergo, |se tu riguardi ben questa sentenzia~, scilicet
Aristotelis, quae est bona et vera, |e rechiti a la mente~, idest
et si revocas tibi ad memoriam, |quai son quei che sostengon
penitenzia~, idest inefficacem tamen, quia nihil profecturam eis,
unde poenitentia ponitur pro poena, et dicit: |quass@u di fuor~,
idest extra istam civitatem in loco altiori, quia semper per
Infernum tenditur deorsum: |tu vedrai ben~, idest faciliter
videre poteris, |perch@e sian dipartiti da questi felli~, idest ab
istis malitiosis qui puniuntur hic intra, |e perch@e la divina
vendetta~, idest iustitia |men cruciata~, idest irata, |li
martelli~, idest tormentet et flagellet eos.

	|91-93.~  |O Sol.~  Nunc autor movet secundam quaestionem
Virgilio, quae nascitur ex quodam dicto superius posito; et
quaestio breviter est talis: tu superius posuisti usurarium inter
offendentes Deum, non bene video quare, quia videtur potius
facere contra proximum.  Ista autem quaestio est subtilior prima;
prima tamen videtur magis necessaria, ut autor amplecteretur
totum Infernum: ideo primo commendat solutionem quam fecit ad
primam quaestionem, ut reddat eum benivolum ad solvendam sibi
secundam; unde dicit: |o Sol che sani ogne vista turbata~, idest,
o clarissime Virgili, qui expellis omnem tenebram ignorantiae ab
intellectu radiis sapientiae tuae, sicut sol omnem nubem
obscuritatis ab aere, radiis suae lucis, |tu me contenti s@i quando
tu solvi che dubiar non m'agrata men che saver~, quasi dicat: est
mihi gratius habere dubitationem quam scientiam de re, quia ex
solutione tua, ego capio maiorem certitudinem, quam si
simpliciter ego scirem ex me vel ex alio, sicut saepe contingit,
quod homo scit veritatem unius rei in confuso, tamen quia credit
se plene scire, non dubitat, et ideo non quaerit; sed si petat a
viro valentissimo, acquirit claram certitudinem veritatis; et hoc
est quod autor vult dicere Virgilio, quod multum habet carum
dubitare propter declarari ab eo, quia tunc non habebit postea
dubitare de eadem re.

	|94-96.~  Et proponit et format quaestionem, dicens:
|diss'io: ancora te rivolvi un poco indietro~, scilicet ad iam
dicta in praedicta distinctione tua; et ecce ad quem passum,
scilicet: |l@a ove di' che usura offende la divina bontate~,
scilicet ubi supra dixisti, ^Caorsa~ {v.50}, |e solvi il groppo~,
idest istam quaestionem, scilicet quomodo usurarius offendit
bonitatem divinam, quia istud non videtur bene clarum multis.

	|97-105.~  |Filosofia.~  Hic autor ponit responsionem
Virgilii ad propositam quaestionem, qui primo facit pulcram
rationem naturalem, quam fundat supra unum dictum naturale.  Ad
cuius intelligentiam oportet notare quod, sicut latius dicitur I
capitulo Paradisi, et in pluribus partibus philosophiae, naturalis
est devenire ad unum principium quod sit causa rerum naturalium,
cum non sit dare processum in infinitum; et hoc principium cum
sua arte, idest ordine, est causa cursus et processus naturalis,
et appellatur natura naturans, idest Deus, a quo dependet coelum
et tota natura.  Modo ad propositum: natura producitur a Deo
sicut filia a patre, ita quod quasi est filia Dei; deinde ars
sequitur, quae est filia naturae; ille ergo qui facit contra artem,
facit contra naturam matrem artis, et si facit contra naturam
facit contra Deum, qui est pater naturae; ideo vult dicere
Virgilius: non debes mirari si posui usurarios inter offendentes
Deum.  Nunc ad literam dicit autor: |Filosofia nota~, idest
notanter scribit, |come natura~, scilicet naturata, |prende el
suo corso dal divino intelletto~, idest a mente divina, |e da sua
arte~, idest ab ordine eius; ergo natura imitatur Deum, sicut ars
naturam, et dicit: |a chi la intende~, idest philosopho naturali
qualis tu es.  Dicit etiam: |non pur in una sola parte~, imo in
pluribus libris naturalis philosophiae; unde subdit: |e tu
troverai non dopo molte carte~, scilicet secundo Physicorum
capitulo IV, ubi dicit: ^si autem ars imitatur naturam etc.~  --
|Se tu noti ben la tua fisica~, cum sis philosophus naturalis,
|che l'arte vostra~, scilicet ars humana, |segue quella~,
scilicet naturam, |quanto puote~, quia ars imitatur naturam in
quantum potest, |come al discente fa il maestro~, idest sicut
discipulus recipit formam disciplinae a doctore; unde ars est
imago naturae, idest imitatio; ideo bene dicit: |s@i che vostra
arte @ee quasi nepote a Dio~, quia scilicet natura est filia Dei,
et ars est filia naturae; ergo ars est neptis Dei, sicut a simili,
si quis diceret; iste violavit filiam filiae meae, ergo offendit
filiam meam, quae mater eius est; et si offendit filiam meam, ergo
me patrem qui genui illam, et diligo purissime illam.

	|106-108.~  |Da queste.~  Hic Virgilius facta ratione
naturali, nunc probat propositum per rationem moralem, confirmans
dictum suum autoritate sacrae scripturae; et breviter vult dicere:
homo habet esse a natura, ab arte vero habet bene esse; ideo bene
debet satisfacere utrique, quia primum praecepit Deus cum dicit:
^Crescite et multiplicamini~: secundum cum dicit: ^In sudore
vultus tui etc.~  Nunc expone sic literam quae est fortis: |la
gente~, idest genus humanum, |convien prender sua vita~, idest
suum esse, et oportet, |avanciar~, idest lucrari ad
sustentationem ipsius vitae, |da queste due~, scilicet a natura et
ab arte, quorum utrumque confirmat autoritate Dei.  De primo enim
dicitur Genesis primo, et de secundo; ideo dicit: |se tu ti rechi
a mente~, idest si revocas tibi ad memoriam, |lo genesi~, qui est
primus liber Bibliae continens generationes hominum, |dal
principio~, quia circa principium illius libri habentur ista duo
praecepta praedicta.

	|109-111.~  |E perch@e.~  Hic Virgilius ex dictis
concludit propositum, scilicet quod usurarius offendit divinam
bonitatem, quia offendit naturam offendendo artem; dicit ergo: |e
l'usuriero dispregia natura per la sua sequace~, idest per artem
quae sequitur naturam, |poi che in altro pon la spene~, scilicet
quam in arte, |perch'el tiene altra via per se~, scilicet
diversam ab omni arte.  Nam non est artificiale quod denarius
faciat denarium, sicut usurarius vult, qui ponit usum in re, in
qua non est dare usum.  Si enim praesto tibi mantellum, licet mihi
petere praetium, quia paulatim consumitur et deficit; sed denarius
non, quia non teneris reddere idem, sed simile. Aliae etiam artes
et mercantiae sunt subditae infinitis periculis et casibus fortunae;
usurarius vero est absolutus ab omnibus infortuniis, quia sive
sit pluvia, sive serenitas, sive tempestas, sive tranquillitas
maris, semper vult quod sui denarii superlucrentur tantum pro
libra; nec obstat si dicas quod ius civile permittit usuram, quia
non considerat nisi quod homo vivat pacifice et concorditer cum
homine.  Unde philosophus libro Ethicorum damnat usuram, et
propheta detestatur et blasphemat amare, dicens: ^Scrutetur
foenerator omnem substantiam suam et diripiant alieni labores eius
etc.~

	|112-114.~  |Ma.~  Hic ultimo Virgilius finit istum
tractatum et claudit capitulum; et primo invitat autorem ad
recessum dicens: |ma seguime oramai~, quia non est amplius
standum hic, sed tendendum ad primum circulum, |che 'l gir mi
piace~, quia tempus urget; unde statim, assignans causam quia
velit recedere, facit descriptionem temporis primo per
constellationem orientalem, et non vult sententialiter dicere
nisi quod fiebat dies, unde dicit: |che i pesci guizzan su per
l'orizzonte~, vult dicere quod iam appropinquabat dies, quia
signum piscium quod praecedit arietem iam ascendebat hemisperium
nostrum in oriente, vel sic aries sequebatur cum sole.  Est autem
orizon circulus terminator visus, qui dividit hemisperium
superius ab inferiore; ideo bene dicit: |che i pesci guizzano~,
idest moventur velociter per purum coelum sicut pisces per
liquidam aquam, unde respexit ad naturam piscium; et sic nota
quod hic est finis primae noctis, ita quod autor stetit hucusque
per unam noctem in Inferno.  Deinde describit horam per
constellationem septentrionalem, dicens: |el carro~, idest
constellatio illa quae appellatur plaustrum, scilicet ursa, |giace
tutto sopra 'l Coro~, quasi dicat tendit ad occasum, quia Corus
est ventus occidentalis, et sic erat prope dies, quia currus
appropinquabat occasui suo, quamvis nunquam in totum occidat, sed
describit unum brevem circulum.  Facit enim unam parvam
revolutionem, sed nunquam recedit ab hemisperio nostro.

	|115.~  Et ostendit locum ad quem sunt accessuri, dicens:
|el balzo~, idest gradus, |si dismonta~, idest descenditur, |l@a
oltra via~, scilicet per circulum factum ex lapidibus, de quo
dictum est in principio capituli.


