	|SUMMARIUM.~  CANTUS VIGESIMUS PRIMUS, ^in quo tractat
de eadem bulgia, ubi~ ^sunt baracterii in pegola sub titulo
aliquorum lucensium et~ ^aliorum; ac etiam de decem daemonibus
cum quibus iverunt per~ ^totum locum, quos nominat separatim.~

	|PROEMIO~  ^Cos@i di ponte in ponte altro parlando.~ 
Postquam in praecedenti capitulo autor noster tractavit et
determinavit de quarta specie fraudis quae vocata divinatio
punitur in quarta bulgia, nunc consequenter in isto XXI capitulo
agit et tractat de quinta specie fraudis, quae dicitur vulgariter
barataria, et punitur in quinta bulgia.  Et praesens capitulum
potest breviter dividi in quatuor partes generales: in prima
quarum autor describit poenam baratariorum in generali.  In
secunda describit unum daemonem portantem unum spiritum modernum
valde infamatum isto vitio cum gente suae patriae, ibi:
^Mentr'io.~  In tertia ostendit quomodo Virgilius et ipse
pervenerint ad manus officialium ministrorum istius bulgiae cum
magno periculo, tamen sine damno, ibi: ^Lo bon maestro.~  In
quarta et ultima ostendit quomodo fuerit eis ostensa via et data
scorta a duce daemoniorum, ibi: ^Poi disse.~

	|1-6.~  Ad primam ergo dico quod autor describit poenam
baratariorum in generali; et primo continuans se ad praecedentia
dicit: |Noi venimmo cos@i di ponte in ponte~, idest de ponte
quartae bulgiae ad pontem quintae, |parlando altro~, idest alia
occurrentia circa istam materiam divinationis, pro qua habenda
magna ingenia hominum multum laboraverunt et tot artes
invenerunt; ita sunt avidi scientiae futurorum, unde unus
procedit per astrologiam, alius per geomantiam, alius per
nigromantiam, et ita animos hominum impleverunt magnis erroribus;
sed omnia sunt omittenda tamquam superflua, inutilia, ideo dicit:
|che la mia comedia~, idest meus liber vulgaris, |cantar non
cura~, idest poetice describere, quia satis multa breviter
decantavi de materia abundantissima, et ideo non curat quia
trahebatur ad aliam materiam, |e tenevamo el colmo~, quia jam
perveneramus ad medium pontis, |quando noi ristemmo~, idest
firmavimus nos ibi, quia, ut videre potes, quasi semper de medio
pontis respicit poenam omnis bulgiae, quia locus est magis
idoneus ad spectandum: unde dicit: |per veder l'altra~ |fessura
di Malebolge~, idest quintam vallem cavatam, |e gli altri pianti
vani~; idest alias poenas novas, varias, quia planctus eorum fit
frustra cum nihil prosit eis, et dicit: |e vidila mirabilmente
scura.~  Hoc notanter dicit, quia cum omnes aliae bulgiae
superiores sint obscurae de natura loci, ista erat summe obscura
ratione sui, ratione poenae, quae est in pice nigerrima, et
ratione officialium, qui sunt diaboli nigerrimi, ut statim
dicetur.

	|7-18.  Quale.~  Hic autor describit poenam baratariorum
per unam nobilissimam comparationem.  Ad cuius claram
intelligentiam est hic solicite advertendum, quod autor dat istis
convenientissimam poenam.  Fingit enim istos cruciari in valle
plena picis ardentis et bullientis, et hoc figuraliter multis
rationibus.  Primo quidem, quia pix est nigra et obscura, ita
barataria est infamis et denigrata valde; secundo, quia pix est
tenax, viscosa et glutinosa, ita barataria, quae est fundata
super avaritia, et qui est infectus ea, numquam scit recedere ab
ea; tertio quia pix inquinat omnes tangentes; unde Salomon: ^Qui
tetigerit picem inquinabitur ab ea.~  Et ista barataria est una
pix ita contagiosa, quod si sanctus intraret curiam et officia
curiae efficeretur baratarius, sicut de facto in pluribus vidi;
quarto quia illud quod est sub pice non apparet, nec videri
potest, ita barataria fit in occulto et furtive.  Hanc autem
poenam autor manifestat per comparationem pulcerrimam de arsenatu
Venetiarum, qui est locus magnus, capax, ubi fiunt navigia et
omnia organa et instrumenta necessaria et apta ad ipsa; unde ibi
ad liniendas naves bullit pix multa in calidariis.  Nunc ad
literam: ordina sic ipsam: |una pegola spessa~, ideo obscura,
|che 'nviscava la ripa d'ogni parte~, quia scilicet ubique viget
barataria, |bollia l@a giuso~, scilicet in fundo vallis, |non per
foco~, quia ibi non erat ignis naturalis, |ma per divina arte~,
idest ordine divinae justitiae, quae ita mirabiliter coquit
baratarios si bene cernerent poenam suam, |tal quale la tenace
pece bolle d'inverno~, intellige praecipue, quia omni tempore pix
bullit ibi, sed magis in hyeme, quia tunc non est tempus bene
aptum navigationi, ideo tunc magis intendunt facere et reparare
navigia, cum quibus postea possint navigare tempore aestivo apto
navigationi, |a riparar i lor legni non sani~, quae sunt fracta
et discompaginata; ideo dicit: |che non ponno navicar, in quella
vece~, propter tempus ineptum.  Et specificat et distinguit
diversa studia diversorum operariorum quae fiunt ibi, dicens:
|chi fa suo legno nuovo~, quia fabricat navim novam, |e chi
ristoppa~, idest, iterum stipat et claudit cum stuppa, |le coste
a quel che pi@u viaggi fece~, scilicet navigio vetusto, quod est
multum dissolutum, quia diu discurrit per mare, |chi ribatte da
proda~, idest ab anteriori parte navis, |e chi da poppa~, idest a
posteriori parte, |altri fa remi et altri volge sarte~; idest
facit funes; |chi rintoppa terzeruolo et artimone~: duo genera
velorum.  Et hic nota, lector, ut videas quantum sit propriissima
comparatio praedicta, et mirabilem phantasiam autoris, qui locum
istum tam curiose descripsit, quem saepe bene notaverat in
civitate Venetiarum, et per ipsum nobis figuraliter repraesentat
generale et universale vitium baratariae.  Ergo per arsenatum
intellige omnem curiam comitatum, sive dominorum, et maxime mihi
videtur vidisse optimum exemplum in curia papae.  Pix bulliens in
arsenatu est barataria quae fervet in ea maxime tempore hyemis,
idest adversitatis, quia tunc maxime baratarii laborant, et
procurant sibi gratiam et favorem dominorum et populorum quando
habent ventum contrarium, nec possunt prospere navigare, ut sic
postea, adveniente vere prosperitatis, habeant eorum ligna bene
firmata et fortia contra omnes impetus undarum insurgentium.  Et
sicut in arsenatu sunt tot tam varia opera et exercitia hominum,
ita in curia tam multa et tam diversa studia et officia hominum,
qui omnes in gradu suo sunt solliciti ad baratandum aliquid a
magno magistro usque ad minimum mercenarium; ideo bene fingit
autor quod aliquis facit lignum novum, quia aliquis de novo cum
magna arte procurat intrare curiam, et habere aliquod bonum
officium cum quo possit navigare; alius vero nititur reficere et
reparare lignum vetus, quod habet plures rimas et foramina ne
absorbeatur ab aqua; ita aliquis habens officium jam antiquatum
perforatum linguis et insidiis multorum, in quorum scopulos
incidit, scilicet invidiam, detractionem, conatur replere loca
laesa cum stuppa, idest cum divitiis, cum donis, et aliis multis
modis nititur se tegere et palliare, ne tempestas aliqua via
intret navim suam, et faciat naufragium cum amissione aeris et
personae.  Et bene dicit quod alius repercutit a prora, alius a
puppi, idest, quod aliquis providet fortunae suae ab anteriori et
posteriori, quia reparat se et armat per rectum et indirectum;
unus intrat per portam anteriorem, alius per posteriorem; alius
facit remos, quia vult navigare juxta litus, ut sit tutior, et
non audet intrare profundum pelagum, quia non curat vel non
potest intrare consilium secretum; et aliquis texit funes, idest
ordinat fraudes et laqueos, quibus fallat et capiat alios, sicut
alibi habuisti, quia corda significat fraudem, cum qua Virgilius
cepit Gerionem supra; et aliquis facit diversa vela, et bene
dicit, quia aliquis vult navigare in alto in curia, ideo tendit
sursum velum, idest ingenium suum ad capiendum multum de vento,
idest de favore populi, vel domini sui; qui favor rite est
similis vento, quia nunc extollit hominem in altum, nunc deiicit
in profundum; et aliquis vult navigare cum mediocri velo, aliquis
contentatur minimo, et aliquis utitur omnibus velis.  In arsenatu
etiam fiunt alia multa opera, quae autor praetermittit gratia
brevitatis, sicut, quia sunt ibi multi fabri qui continuo faciunt
multa arma et armamenta, et ita in curia, quia tractant fabrilia
fabri: et ista sufficiant.

	|19-21.  Io.~  Hic autor descripta pice, nunc tangit
formam et qualitatem ipsius picis; et dicit breviter quod nihil
videbat in illa, nisi bullas quae pullulabant in superficie
exteriori propter bullorem.  Dicit ergo: |Io vedea lei~, scilicet
picem obscuram, |ma non vedea in essa ma' che le bolle~, idest,
nisi solum bullas desuper, sicut videmus aliquando in aqua quando
pluit tempore aestivali, ideo dicit: |che 'l bollor levava~,
quasi dicat autor: non poteram videre baratarios latentes sub
pice, sed sonabula tantum.  Et hic nota, quod per hoc autor
figurat quod quantumcumque barataria fiat celate, velate et
colorate, tamen manifestatur per murmura hominum; dicit unus
alteri tacito susurro: ipse fuit lucratus mille florenos; dicit
alius: tu nescis quod ipse recepit ab utraque parte, et utramque
baratavit; dicit tertius: tacete, quia possetis vos lucrari malum
annum, et ita de aliis, et dicit: et videbam eam, |gonfiar
tutta~, idest inflari et elevari sursum, |e riseder~, idest
residere, |compressa~, idest deorsum depressam stare.  Ad huius
literae intelligentiam est notandum, quod aliter se habet bullor
in aqua, aliter in pice; nam aqua propter calorem ignis pro parte
vertitur in aerem, et ille aer egreditur per aquam non conversam
gurguliando usque ad extremam superficiem, et libere exalat; sed
in pice humiditas propter calorem ignis bene convertitur in
aerem, et bene venit gurguliando usque ad extremam superficiem;
sed quia non potest plene exalare propter viscositatem picis,
convertitur in humidum, et hoc est quod autor tangit in litera.

	|22-24.  Mentr'io.~  Ista est secunda pars generalis, in
qua autor describit in speciali unum diabolum portantem unum
spiritum singulariter infamatum isto vitio cum gente suae
patriae.  Et breviter dicit quod ipso stante in culmine pontis
inclinato ad respiciendam istam pessimam picem, veniebat unus
daemon currendo furiose per pontem, portans unum magnum
baratatorem, ut ipsum praecipitaret deorsum sub picem, et
assignaret aliis daemonibus reponendum cum aliis et bene
custodiendum; propter quod Virgilius videns istum daemonem
venire, subito cepit Dantem et retraxit de loco ubi stabat, ut
cederet illi maledicto.  Dicit ergo: |lo duca mio~, scilicet
Virgilius tamquam bonus dux volens obviare periculo venienti, |mi
trasse a s@e del loco ov'io stava~; et hoc fecit, quia ille daemon
erat appulsurus ad medium pontis, et de illo loco directe
deiecturus onus suum deorsum, |dicendo: guarda, guarda~, quasi
dicat: fili mi, cave ne cadas in manus istorum baratariorum, quia
esset melius cadere in manus diabolorum; et hoc dixit, |mentre io
mirava fissamente l@a gi@u~; idest, interim dum attente
contemplabam istam fraudem baratariae.

	|25-28.~  Et ostendit quomodo subito ad verbum Virgilii
ipse simul et semel respexerit et fugerit, unde dicit: |Alor mi
volsi come l'uom cui tarda~, idest differt, |di veder quel che li
conven fugire~, scilicet aliquid terribile, quia scilicet modicum
respicit, uno instanti videt et fugit, sicut gratia exempli: duo
sunt socii stantes in culmine unius pontis, quorum alter respicit
aquam inferius, alius vero videns unum venire furibundum cum ense
nudo in manu capit subito socium, et clamat: cave, cave; et ille
territus statim fugit timendo, et timet fugiendo.  Ideo dicit: |e
cui paura subita sgagliarda~, idest exterret et privat probitate,
si talis sit de se bene probus et audax, |che per veder non
indugia il partire~, imo videre et fugere est unum et idem in eo.

	|29-30.  E vidi.~  Nunc autor describit subtiliter istum
daemonem, et dicit, quod erat niger, agilis, volatilis, unguatus
portans unum peccatorem in humero.  Ad cuius artificiosae
fictionis intelligentiam debes notare, quod iste daemon est unus
aliquis officialis magnus magister baratariae vel minister eius. 
Sicut enim diabolus iste ponitur niger, ita talis est infamis et
denigratae vitae; et sicut agilis et volatilis, ita iste promptus
et praesto ad baratariam in qua non negligit, nec dormit; et
sicut daemon est unguatus, ita iste habet manus unguatas aptas ad
rapiendum; et sicut diabolus est malitiosus, ita baratarius
divisit malitiam cum diabolo, et obtinuit maiorem partem.  Ad
propositum ergo, sicut diabolus portabat peccatorem ad picem, ita
iste portabat alios ad baratariam, et per consequens ad poenam,
quia ad culpam inseparabiliter sequitur poena.  Nunc ordina sic
literam.  Dicit autor: |e vidi un diavol nero venir correndo~,
laetus praeda, quam portabat, |dietro a noi su per lo scoglio~:
idest, pontem.

	|31-36.~  Et ostendit eius terribilitatem exclamans: |Ahi~!
idest dolenter refero, |quanto egli era fiero nell'aspetto~, quia
terribilis visu, |e quanto mi parea nell'atto acerbo~, quia actus
erat crudelior quam aspectus; et bene dicit, quia baratarius est
ferus et crudus in ipso actu baratariae, qui vendit et revendit
causam pauperis, pupilli et viduae pro modica pecuniola et pro
parvo denariolo sine aliqua misericordia.  Et dicit: |con l'ali
aperte e sopra pi@e leggiero~, veniebat ita velociter, quia
fecerat praedam magnam et expectabat facere maiorem, quia
invenerat terram, in qua erat copia baratantium; unde describit
continuo praedam.  Et quia litera est obscura non minus quam ipsa
pix, debes scire, quod autor vult sententialiter dicere, quod
iste daemon portabat unum peccatorem in spatula, et corpus
pendebat per renes cum capite deorsum, et diabolus cum unguibus
suis tenebat eum ante per pedes, sicut recte macellarius portat
animal jugulatum nigrum ad macellum ad excoriandum et vendendum
ipsum.  Nunc construe literam, in qua est amphibologia, idest
dubia locutio: |un peccator~, scilicet, baratarius, |carcava
l'umero suo~, scilicet illius daemonis, |ch'era acuto e superbo~,
idest altus rectus, |con ambo l'anche~, intellige quod anchae
peccatoris firmabantur super spatula daemonis, |e quei~, scilicet
daemon, |tenea ghermito il nerbo de' pie'~, sicut recte accipiter
tenet qualeam.  Ghermire enim est verbum avis rapientis, ideo
bene datur hic diabolo qui repraesentatur in figura avis cum alis
et unguibus; unde infra dicetur: ^malvase uccello.~

	|37.  Del nostro.~  Hic autor ostendit quomodo diabolus
assignaverit illum spiritum sociis suis manifestans unde
portaverit ipsum, et qualiter volebat statim reverti pro aliis ad
terram illam.  Construe sic literam, quae est valde intricata:
ille diabolus: |disse del nostro ponte~, idest stans in ponte
quinto in quo nos eramus, quem autor appellat nostrum, quia tunc
stabant ibi ad considerationem istius baratariae, et ibi habebant
locum.  Et  ecce quod dixit: |o Malebranche~, vocabat iste
diabolus alios qui erant inferius, ut traderet eis istum spiritum
ponendum sub picem, et ideo clamabat: |o Malebranche~, idest, o
diaboli habentes malas branchas, quia habent ungues curvatas ad
rapiendum; et vere sunt malae branchae, unde vae illis qui
perveniunt ad manus eorum.  Et hic nota quod falsum est illud
quod aliqui dicunt hic, scilicet quod Malebranche est nomen
alicuius daemonis particularis, tum quia loquitur in plurali cum
dicit: ^mettetel sotto~, similiter dicit paulo infra, ^ma i
demonii~, tum quia sequeretur quod daemones istius bulgiae essent
plures; unde videbis quod in fine capituli vocabuntur omnes
proprio nomine, et non nominabitur Malebranche.

	|38.~  Et denominat ipsum spiritum a civitate sua dicens,
quod est civis lucanus; unde dicit: |ecco un degli anzian~, idest
de rectoribus qui vocantur antiani Lucae, sicut etiam Bononiae,
sed Florentiae appellantur priores: et dicit: |di santa Zita~,
quia Zita fuit foemina sancta in civitate lucana, quae multis
claruit miraculis in vita et post mortem, cuius corpus adhuc
integrum colitur ibi cum magna veneratione.  Et hic nota, quod
autor in isto capitulo punit solum baratarios, qui barataverunt
suum commune, sicut patet ex verbis literae.  Nota etiam quod
civitas lucana habet egregios baratatores in communi, licet
habeat communiter legales, mercatores.  Fingit ergo autor quod
iste portatus a daemone erat unus praecipuus officialis ex illis.

	|39-41.~  Ergo daemon praesentans
istum, dicit aliis: |mettetel sotto~, idest sub picem ad
coquendum, |ch'io torni per anche~, idest ut vadam pro aliis
antianis et officialibus, |a quella terra che n'@e ben fornita~,
quasi dicat: cum omnis terra sit bene fulcita baratatoribus, 
ista potissime; unde dicit: |ogn'uom v'@ee barattier~, intellige
ex illis qui faciunt facta communis in curia illa, |fuor che
Bonturo.~  Data regula generali, facit exceptionem specialem,
dicens: quod unus singularis nomine Bonturus excluditur.  Et hic
nota, quod autor potius includit istum in numerum aliorum, quia
loquitur ironice, quasi dicat: Bonturus est summus.  Nam Bonturus
fuit archibaratarius, qui sagaciter ducebat et versabat illud
commune totum, et dabat officia quibus volebat; similiter
excludebat quos volebat.  Unde dum semel ivisset legatus ad papam
Bonifacium, Bonifacius, magnus marescalcus hominum, qui
cognoscebat laqueos eius, cepit eum per brachium, et vibravit. 
Cui ille respondit: ^tu quassasti dimidiam Lucam~; et iste erat
forte portatus nunc a daemone.  Audivi tamen aliquos dicentes,
quod Bonturus fuit bonus in communi, et quod autor loquitur
proprie; quod non credo, quia Bonturus fuit bonus baratator; et
bene convenit sibi nomen, quia bene sciebat obturare unum foramen
vacuum; et bene sciebat tegere unam maculam infamiae.

	|42.~  Et audi si sunt boni baratarii Lucae, quia |ita vi
si fa del no per li denari~, idest, quod de negatione fit ibi
affirmatio, quasi dicat, quod de falso fit ibi verum pro pecunia. 
Sed certe ista regina pecunia habet istam potentiam, et maiorem
non solum in parva curia Lucae, sed in maxima curia romana.

	|43-45.~  Et finaliter ostendit, qualiter daemon vocatis
sociis, et recommendato sibi isto magno antiano, deiecit ipsum
inter branchas eorum, et subito recessit ad quaerendam novam
praedam ad dictam civitatem, secundum quod fuerat protestatus. 
Nunc dicit ergo: |l@a gi@u il butt@o~, idest ille daemon
praecipitavit illum spiritum deorsum, |e se volse per lo scoglio
duro~, idest revolvit se per pontem, qui erat asper, quia ista
materia baratariae est nimis difficilis, et forti phantasia
oportuit autorem uti ad manifestandam illam nobis: et ostendit
festinantissimum recessum istius daemonis per unam comparationem
pulcram dicens: |e mastino~, qui est magnus canis, |non fu mai
sciolto~, idest, promptus, expeditus |a seguitar lo furo~, idest,
ad persequendum furem, |con tanta fretta~, idest cum tam avida
celeritate, cum quanta, supple, festinantia, ille daemon fuit
solutus ad currendum et redeundum pro uno alio antiano sanctae
Zitae; et est comparatio propria, quia mastinus facit praedam
violenter, fur vero fraudulenter et in obscuro.

	|46.  Quei.~  Hic autor ostendit quomodo ille deiectus se
habuerit, et daemones contra eum.  Dicit ergo: |Quei s'atuff@o~,
idest ille spiritus praecipitatus mersit se sub picem, |e torn@o
col volto su~, idest supra aquam.  Et in hoc recte tangit actum
natantis, qui deiectus in aquam cadit cum capite deorsum, deinde
revertitur cum facie sursum si scit natare; iste autem noverat
longa arte et experientia natare in pice, in aqua vero clara non;

	|47-49.~  et tangit quomodo daemones habuerint se ad
istum primo quantum ad verba; unde dicit: |ma i dimon ch'avian
coperchio del ponte~, idest, qui stabant cooperti sub ponte, quia
semper in occulto faciunt baratarias, |gridaro: qui non ha loco
il santo volto~; quasi dicat: hic non est opus voto vel prece,
quia non potes recurrere ad vultum sanctum, sicut solent facere
lucenses in rebus adversis.  Ad cuius rei intelligentiam est
sciendum, quod, sicut reperi in quadam scriptura apocrypha, cum
quidam venerabilis episcopus, nomine Gualfredus, dum gratia
devotionis ivisset Hierusalem, et loca sancta reverenter
visitaret, vidit in somno angelum dicentem, ut exquireret
sacratissimum vultum Salvatoris in domo cuiusdam Seleucii viri
christianissimi, adhaerente domui suae; quoniam Nicodemus post
resurrectionem et ascensionem Christi, flagrans eius amore,
effigiavit sibi imaginem unam visibilem illius, quem tenebat
sculptum in corde, considerata omni forma et proportione
membrorum; ideo vultus appellatur, quia facies hominis dat
cognitionem eius.  Nicodemus autem reliquit hanc imaginem cuidam
nomine Isacar, qui propter metum judaeorum illam occultissime
reconditam quotidie venerabatur, et successive pervenit ad manus
multorum haeredum.  Episcopus ergo, narrata visione caeteris,
accessit ad Seleucium, a quo magna arte et ingenio difficillime
obtinuit dictam imaginem, quam cum summa veneratione detulit
usque ad litus civitatis Joppe, quae postea dicta est Achon.  Ibi
divinitus oblata navis cooperta et ornata, sine ope remorum vel
velorum acceptam in se imaginem appulit ad portum civitatis
Lunae, de qua dictum est in capitulo praecedenti.  Lunenses
stupefacti miraculo navim aggressi, numquam illam attingere
potuerunt.  Tunc quidam episcopus lucanus nomine Johannes,
admonitus ab angelo, accessit ad portum lunensem, cui navis
sponte se obtulit.  Et sic tantum donum, cum summa veneratione
omnibus concurrentibus, portatum est Lucam, et ibi depositum in
ecclesia sancti Martini, ubi multa miracula fecit et facit, ut
dicunt lucenses.  Tu de hoc crede quod vis, quia hoc non est de
articulis fidei.  Lucenses ergo habent de more facere orationes
et oblationes ad istum vultum sanctum, praecipue quando indigent
succursu sancti.  Ideo isti daemones nunc improperabant isti,
quod non erat amplius locus hic vultui sancto; et assignat causam
huius, quia non est hic spes refrigerii, sicut in fluvio lucano;
ideo dicunt: |qui si nuota altrimenti che nel Serchio.~  Serchius
enim est fluvius lucanus, qui descendens ex altis montibus,
labitur juxta moenia civitatis cum impetu.  Et hic nota quod
daemon pater mendacii hic dicit magnam veritatem, quia certe
aliter natatur ibi quam in flumine Serchio, quia apud Lucam est
fluvius labilis, sed in ista bulgia est stagnum pigrum; ibi est
aqua clara, pura; hic pix nigra et obscura; ibi natatur ad
solatium, hic ad supplicium; ibi est aqua recens frigida in qua
juvenes relevantur tempore caloris, hic pix foetida, calida, in
qua isti in ardore coquuntur; ibi natatur voluntarie, hic 
coacte; ibi ad horam, hic perpetuo.

	|50-51.~  Et minantur sibi peiora, dicentes: |per@o non
star soperchio sopra la pegola~, idest non venias supra picem,
|se tu non vuoi di nostri graffi.~  Et hic nota, quod autor dat
arma convenientia istis, scilicet uncos et uncinos, quia semper
sunt armati et parati ad rapiendum et trahendum ad se.

	|52-54.  Poi.~  Hic autor ostendit quomodo daemones se
habuerint versus spiritum praedictum quantum ad facta, dicens:
|poi l'addentar~, idest cum dentibus graffiorum ceperunt eum, et
dicit: |con pi@u di cento raffi~, et ponit numerum pro numero,
quia non erant nisi decem daemones; vel dicatur, quod omnis
graffius habebat decem raffos, sive dentes, vel dic quod saepe
repetebant ictus, ita quod unus potuisset centies et pluries
ferire eum.  Hoc autem fecerunt quia ille ad minas eorum nolebat
intrare omnino aquam, sed tenebat vultum desuper ad aliqualem
respirationem; ideo dicit: |disser: el conven che tu balli
coverto~, idest, oportet quod tu nates totus sub pice, ita quod
de te nihil appareat, quasi dicat: tu alios baratasti, et hic
barataberis.  Unde dicit: |s@i che accaffi~, idest, apprehendas et
rapias alienum, |nascosamente~, scilicet occulte baratando; nam
istud verbum vulgare, ^accaffare~, est aliquid festinanter et
latenter occupare:

	|55-57.~  et specificat violentam submersionem factam de
isto per comparationem claram, et dicit breviter quod isti
daemones submerserunt istum sub picem bullientem, sicut coqui
submergunt carnem sub aquam bullientem.  Unde dicit: |i cuochi
fanno attuffar~, idest, submergi, |la carne in mezzo la caldaia
ai soi vassalli~, ministris coquinae, |con gli oncini~, et ecce
quare; |perch@e non galli~, idest, supernatet more gallae, et
vadat ad summum, |non altrementi~, quasi dicat: imo similiter
sicut daemones fecerunt.  Et hic nota quod ista solatiosa
comparatio est valde conveniens et propria, quia sicut coqui cum
uncinis faciunt carnes coquendas stare sub aqua bulliente, ut
melius coquantur et non recipiant fumum; ita isti magni magistri
coquinae faciunt cum graffis ferreis animas cruciandas stare sub
pice bulliente, ut magis coquantur, et ne fumus infamiae exeat de
pice, idest barataria, et inficiat aerem, scilicet ne
divulgeretur.

	|58-62.  Lo bon maestro.~  Ista est tertia pars
generalis, in qua autor ostendit quomodo Virgilius et ipse
pervenerint inter istos sine offensione, sed cum magno periculo
et ingenio.  Et primo Dantes fingit quod Virgilius primo vadat ad
explorandum si poterat habere passum liberum, et fecit stare
Dantem latentem.  Hoc autem fingit ut ostendat, quod cum magna
arte sit eundum per curiam baratariorum, maxime quando homo est
inexpertus et non novit eorum latentes insidias.  Virgilius autem
habebat experientiam huius loci, Dantes vero non; ideo dicit: |Lo
bon maestro~, scilicet Virgilius qui cautius agebat ubi maius
periculum imminebat, |mi disse: gi@u t'aguata~, vel secundum aliam
literam, |qui~, idest, absconde te, |dipo un scheggio~, idest,
post unum saxum huius pontis, |che t'aia~, idest, quod habeat
tibi, |alcun schermo~; idest, reparaculum et scutum, |acci@o che
non si paia che tu ci sii~, quasi dicat: fili mi, tu nescis adhuc
quomodo eatur per talem partem; permitte me praecedere, et
praetentare quid possimus facere, quia sum bene expertus; ideo
exhortatur eum contra timorem quem cito habebit, dicens: |e non
temer tu per nulla offension che a me sia fatta~, quasi dicat:
quamvis videres me male tractari, non pavescas, et ecce causam,
|ch'io ho le cose conte~, quasi dicat: bene novi fraudes istorum
baratariorum.

	|63.~  Et ostendit quomodo, cum dicit: |et altra volta
fui a tal baratta~, idest, alias fui ad talem baratariam.  Et hic
nota quod Virgilius habet hic respectum ad illam fictionem, quam
fecit supra capitulo VIIII, quando dixit autori quod coniuratus
ab illa Erithoe cruda vidit totum infernum usque in fundum; post
mortem ergo vidit istum locum alias.  Sed historice vult dicere
Virgilius quod jamdudum fuit alias in simili loco, quia scilicet
in vita cum esset junior, quia Virgilius spoliatus campis suis
pervenit ad curiam illam maximam felicissimi Augusti, et antequam
posset obtinere gratiam Augusti habuit ire per tempus per manus
curialium et officialium, quorum aliqui inveniuntur saepe
baratarii, a quorum fraudibus non potest sibi cavere etiam justus
dominus qualis fuit ipse Augustus.  Unde Dioclitianus probissimus
imperator dicebat: ^bonus, sanctus, optimus venditur imperator.~

	|64-66.  Poscia.~  Hic autor ostendit quomodo Virgilius
iverit solus, et quomodo daemones se habuerint ad eum.  Unde
dicit: |poscia pass@o di l@a dal co' del ponte~; idest Virgilius
ivit usque ad finem pontis quinti, in quo eramus, |e mister li fu
d'aver sicura fronte~, idest, esse audacem et intrepidum, quia
^audaces fortuna juvat~, sicut dicit ipse Virgilius, et
vulgariter dicitur: qui habet frontem se maritat, |com'ei giunse
su la ripa sesta~, quae est finis quintae bulgiae et principium
sextae.

	|67-71.~  Et ostendit periculum subito emergens, propter
quod oportuit habere securam frontem, per pulcram comparationem
et claram; et dicit breviter, quod illi daemones irruerunt in
Virgilium furibunde sicut canes faciunt contra pauperem quando
firmat se ad ostium et petit panem amore Dei.  Dicit ergo:
|quei~, scilicet daemones, |usciron di sotto al ponticello~,
idest, de sub ponte quinto, ubi stabant primo quando receperunt
illum de Luca tam benigne, |con quel furore e con quella
tempesta~, idest, cum illo clamore et rumore impetuoso et
furioso, |che i cani escono in dosso al poverello~, cum latratu
magno, |che chiede di subito~, scilicet eleemosinam, |ove
s'arresta~, sicut praecipue ad domum divitis; quia communiter
pauper firmat se ad ostium divitis, et in domo divitis communiter
sunt multi canes.  Et nota qualiter ista subtilis comparatio
facit mirabiliter ad propositum.  Baratarii enim merito
comparantur canibus, quia more canum faucibus apertis intendunt
ad devorandum et lacerandum pauperem, et sentiunt ad nasum, sicut
canes, qui praesentiunt a longe hominem, qui vadit ad curiam, et
irascuntur contra pauperem innocentem qui petit aliquid juste
amore Dei, et nihil portat, dicentes, paupertas tua tecum sit in
perditione; et sicut canes si vidissent primo pauperem stantem ad
ostium antequam peteret, non ruunt in eum, vel saltem minus
impetuose, ita isti quando vident unum notum, qui fuerit vel
steterit alias in curia, non sperant ita praedam de eo; sed si
venit pauper innocens aliquid petens, qualis erat nunc Virgilius,
tunc currunt avidi ad praedam; et sicut canes statim mordent et
lacerant pauperem, nisi revocentur et prohibeantur a domino
domus, ita ista facere parabant Virgilio nisi fuissent prohibiti
a domino istius curiae, sicut statim videbis, unde dicit: |e
volser contra lui tutti i roncigli~, idest uncos et graffios.

	|72-75.~  Et subdit quomodo Virgilius subito invasus,
subito habuit defensaculum, dicens: |ma ei~, scilicet Virgilius,
|grid@o~: secura fronte et alta voce, |nessun di voi sia fello~,
idest temerarius, |ma l'un di voi che m'oda~, scilicet de jure,
|traggasi avanti~; ita debet dicere vir valens qui vadit ad
curiam, et reperit officiales primo rigidos: detur mihi unus
auditor qui audiat causam meam, postea deliberetur quid sit
agendum, utrum sim absolvendus vel condemnandus, |inanci che
l'uncin vostro mi pigli~, scilicet de facto et injuste, non
examinata causa mea, |e poi si consigli di roncigliarmi~, idest
de uncinando me.

	|76-78.  Tutti.~  Hic autor ostendit qualiter daemones
sedato furore de communi concordia miserunt unum valentem, et
qualiter Virgilius narraverit sibi merita suae causae, et ita
fuit absolutus.  Dicit ergo: |Tutti gridaro: vada Malacoda.~ 
Iste erat dux daemoniorum et principalis, cui bene competit
nomen, quia iste habet caudam scorpionis, quae est cauda
Gerionis, quia pungit in fine et occulte, et concludit in causa,
|perch'un se mosse~, scilicet innominatus, |e gli altri stetter
fermi~, expectantes quid iste dicturus esset, parati cum uncinis
suis, |e venne a lui~, scilicet ad Virgilium, |dicendo che gli
aproda~? idest, quis est ibi in ripa extrema pontis? ita enim est
de more dicere versus forensem: quis est ibi?  Potest ista litera
exponi subtilius et melius, |che gli aproda~, idest, quid prodest
isti id quod petit, scilicet quod unus veniat qui audiat eum?
quasi dicat: nihil; satis enim poterit adulari et perorare cum
tota eloquentia sua quod evadat a manibus nostris, certe
lacerabitur et submergetur sicut et alii; ergo bene: ^che gli
monta, che gli vale perch'io vada~? et sic |aproda~ est tota una
dictio et est verbum, et debet legi ista litera voce exaltata ad
terrorem.  Aliqui tamen textus habent, |chi t'aproda~, in secunda
persona, est tamen eadem sententia.

	|79-84.~  Et subdit responsionem Virgilii qui se defendit
justa ratione, et dicit quod jam non potuisset transisse illaesus
per tot et tanta pericula nisi datum esset desuper.  Dicit ergo:
|disse 'l mio maestro~, respondendo, |o Malacoda, credi tu
vedermi esser venuto qui~, idest usque ad istam bulgiam vestram,
quam ita sollicite custoditis, |securo gi@a da tutti i vostri
schermi~, idest immunem et exemptum ab omnibus scutis et
reperaculis quae fecistis contra me, sicut patuit in introitu
civitatis? quasi dicat, nec vi, nec fraude potuissem transire per
tot partes violentorum et fraudulentorum sine praeiudicio magno. 
Certe, Malacoda, ego ascendi spinam Gerionis, et sedi juxta
caudam eius et liber evasi; certe ista non potuissem sine gratia
Dei; unde dicit: |senza voler divino e fato destro~, idest, sine
praedestinatione Dei et constellatione coeli, ut saepe dictum est
et dicetur.  Et sic nota quod Virgilius facit efficacem rationem:
non enim videtur possibile nec verisimile quod autor transiverit
per tot genera monstrorum, per tot millia daemoniorum, inter tot
genera poenarum, per manus tot custodum sine speciali gratia
divina; ideo merito debet evadere hinc libere.  Ergo Virgilius ex
hoc petit liberum aditum, dicens: |Lasciame andar che nel ciel @e
voluto~, idest, decretum et permissum, |ch'io mostri questo camin
silvestro~, idest viam vitiorum asperrimam, ut dictum est in
capitulo I, |altrui~: hoc dicebat Virgilius, quia Dantes stabat
absconditus et nondum se ostendebat.

	|85-87.~  Et ponit autor effectum petitionis Virgilii,
quia statim Malacoda confusus non audens contra fata et fatorum
autorem, placavit furorem sui et aliorum; unde dicit: |alor~,
idest, tunc statim, |l'orgoglio gli fu s@i caduto~, idest,
arrogantia cum qua venerat ita superbe, et minabatur quod nihil
proficeret sibi, |che si lass@o cader~ vel |cascar l'oncino ai
piedi~, quasi dicat: deposuit arma nocendi, scilicet cupiditatem
rapiendi, quia non poterat aliquo modo attentare contra eum; ideo
reddit eum tutum.  Ideo dicit autor: |e disse agli altri~,
scilicet sociis armatis et paratis, |omai non sia feruto.~  Et
per hoc breviter tangit autor tacite, quod aliquando vir bonus et
prudens transit per manus istorum baratariorum sine corruptela,
quando fovet justam causam et ambulat cum innocentia et veritate
mediante divina gratia.

	|88-90.  E 'l duca.~  Nunc autor ostendit quomodo
impetrata licentia per Virgilium ipse secure devenerit inter
istos officiales; et primo ostendit quomodo Virgilius vocaverit
eum dicens: |e'l duca mio~, scilicet Virgilius, qui, ut bene me
duceret, impetraverat mihi viam, |a me~, supple, dixit: |o tu che
sedi tra li scheggion del ponte guatto guatto~, idest, o Dantes,
qui latitas inter saxa clandestine pro timore, |sicuramente omai
a me ti riedi~, idest revertere, quasi dicat: potes secure venire
vivus inter istos, quia non fuisti baratarius; quamvis enim
fueris aliquando de prioribus et regentibus Florentiae, non tamen
baratasti tuum commune.

	|91-93.~  Et tangit suum accessum ad Virgilium dicens:
|perch'io mi mossi e venni ratto a lui~, quia summe optabat
reconiungi Virgilio, et nimis erat molestum sibi expectare inter
sola saxa in loco tam aspero; et ostendit actum daemoniorum, qui
non minori furore afferrassent istum vivum peregrinum, quam
Virgilium mortuum jam per tot secula annorum.  Unde dicit: |e i
diavoli se fecer tutti avanti~, sicut fecerant primo contra
Virgilium, non tamen cum tanto impetu propter promissionem jam
factam, unde dicit: |s@i ch'io temetti non tenesser patto~; quia
promiserant Virgilio securitatem et impunitatem.  Et nota quod
autor pulcre hoc fingit, quia raro vel numquam isti baratarii
servant quod promittunt, nisi sit eis uncta manus:

	|94-96.~  et describit autor formam sui timoris per unam
comparationem satis ignotam.  Ad cuius cognitionem est breviter
sciendum, quod anno MCCLXXXIX, lucani cum florentinis equitibus
et peditibus iverunt de mense augusti in exercitum contra
civitatem Pisarum, et obsederunt castellum, quod dicitur Caprona. 
Tandem famuli manipulares, qui erant ibi deputati ad custodiam et
defensionem, dediderunt se salvis personis.  Isti ergo
recedentes, dum transirent per medium exercitum, videntes hostes
armatos, ibant cum maximo timore et tremore ne trucidarentur quia
multum offenderant lucenses.  Modo ad propositum vult dicere
autor, quod ipse more istorum famulorum, nunc totus tremebat
maxime, quia viderat paulo ante crudele distracium quod fecerant
de illo antiano lucano; timebat enim ne forte simile facerent de
uno priore florentino, licet esset innocens.  Ad literam ergo;
dicit autor: |e cos@i vid'io gi@a li fanti~, stipendiarios,
armigeros, |c'uscivan patteggiati di Caprona~, idest, cum pactis
liberati, |temer~, scilicet mortem violentam ferri, |veggendosi
tra nemici cotanti~, scilicet florentinos et lucenses.  Et hic
nota quod autor fuit personaliter in isto exercitu; erat enim
tunc juvenis viginti quinque annorum, et ibi vidit istum actum;
ideo libentius fecit talem comparationem, ut de se memoriam
faceret, quia aliquando tractaverat arma; quamvis comparatio,
etiam non habito isto respectu, sit valde propria.  Sicut enim
illi famuli erant inclusi intra castellum, unde non poterant
evadere nisi per manus inimicorum, ita isti erant inclusi in
bulgia, de qua non poterant exire nisi per manus daemoniorum; et
sicut famuli de Caprona, data licentia, ibant inter hostes
armatos, quibus fecerant magna damna, timentes pacta servari, ita
isti, promissa sibi impunitate, ibant inter daemones armatos,
quibus fecerant magna damna, sicut saepe dictum est in isto
inferno, timentes promissa servari sibi; et sicut illi famuli
erant pauci inermes inter tot hostes, ita ipsi erant tantum duo
inermes inter decem daemones armatos uncis, uncinis, unguibus et
dentibus; et sicut illi famuli transiverunt illaesi et intacti
quamvis tantum timerent, ita isti transiverunt salvi et liberi
juxta formam pactorum.

	|97-102.  Io.~  Hic autor describit remedium sui timoris
et periculum magnum in quo fuit, dicens: |Io m'accostai con tutta
la persona lungo il mio duca.~  Idest prope Virgilium, quasi
diceret: committo me totum manibus tuis, quia numquam fui alias
in simili loco, nec sum praticus cum talibus, nec scio quid agam:
et verum erat, quia autor in MCCC non viderat adhuc curias
magnas, quia non fuerat expulsus, sicut postea vidit et didicit;
quia ergo sic timebat, dicit, |e non torcea gli occhi~, idest,
non removebam visum, |da la sembiancia lor ch'era non bona~, imo
mala, quia videbantur animati multum ad iniciendum uncos in me;
et ostendit quomodo, dicens: |ei~, scilicet daemones, |chinavan i
raffi~, contra me feriendum, |e dicea l'un con l'altro: vo' che
'l tocchi in sul greppone~, quasi dicat: vis tu quod dem sibi
talem percussionem, quod non erigat se in spinam de isto tempore?
ita recte dicunt baratarii, et si non ore, saltem corde, |e
respondean~, scilicet alii, |s@i~, idest, ita volumus ferias eum
ibi, unde dicebant, |fa'che li accocchi~, idest fac quod affigas
eum et attaches eum ibi in grepone, ita quod sentiat ad vivum,
ita quod si est vivus bene sentiet.  Et per hoc vult autor
ostendere quod difficile est homini quantumcumque bono et justo
transire per manus istorum, quia oportet quod saepe relinquat
aliquid de pilo vel de pelle; saltem oportet adulari eis, et
supplicare, quod est durum valde viro honesto;

	|103-105.~  et ostendit succursum paratum, quia dux eorum
retraxit eos a temerario ausu, dicens: |ma quel dimonio~,
scilicet Malacoda dominus aliorum, |che tenea sermone col duca
mio~, quia fuerat locutus cum Virgilio de voluntate sociorum, |se
volse tutto presto~, scilicet contra illos sic consiliantes, |e
disse: posa posa Sgarmiglione~, sic dixit uni daemoni sic vocato,
qui ferocius insurgebat in autorem.  Erat enim ille qui volebat
ferire eum et vocabatur Sgarmiglione, qui clariori vocabulo
poterat vocari ^Spezzapatti.~  Hoc autem figurat quod dux istorum
aliquando facit pacta servari vincente verecundia, quia ista
fuisset proditio nimis aperta, si Malacoda permisisset istum
offendi in sua praesentia contra fidem datam nuper; debuisset
saltem expectare quod modicum recederet ab eo, ne videretur
particeps baratariae.

	|106-111.  Poi disse.~  Ista est quarta pars generalis
huius capituli, in qua autor ostendit quomodo dominus istorum
daemoniorum ostenderit eis viam et dederit scortam, quae sociaret
eos extra terminos regni sui.  Dicit ergo primo: |Poi disse a
noi.~  Idest ille Malacoda postquam sedaverat furorem sociorum
dixit nobis: |non si potr@a ir per questo scoglio~, idest per
pontem, |pi@u oltre~, scilicet in sextum pontem, quasi dicat: via
recta est hic interrupta, nec potestis continuate transire de
ponte in pontem sicut soletis jam per quinque pontes; et ecce
quare non, |per@o che l'arco sesto~, idest pons, |giace tutto
spezzato al fondo~, quia scilicet corruit tempore passionis
Christi, ut statim dicetur.  Et dicit Malacoda, quod si tantum
deliberaverunt procedere ulterius, poterunt ire per quamdam aliam
viam transversalem, unde dicit: |e andatevene su per questa
grotta~, idest per istam ripam sextam, quae in circuitu claudit
istam bulgiam quintam, |se l'andar pi@u oltre pur vi piace.~  Hoc
dicit quia Virgilius dixerat quod habebat ostendere alteri istud
iter sylvestre, et quod libere venerat per totum infernum
hucusque; ideo Malacoda extimabat verisimiliter quod vellent
percurrere totum infernum, ideo dicit: |un altro scoglio~, idest,
pons, |@ee presso che via face.~  Et hic attende bene quod
Malacoda primo dicit verum, deinde statim subannectit unum
falsum, ut sic facilius istos improvidos implicet in errorem; nam
bene erat verum quod arcus sextae bulgiae, in qua puniuntur
hypocritae erat fractus ad terram; sed non erat verum quod prope
esset alius pons qui viam faceret, sicut videbis infra capitulo
XXIII; et sic isti per mendacium Malacodae recessissent a via
recta, et sic elongabantur a termino.  Nota etiam quod sub ista
subtili fictione autor dat tibi intelligi artem magni baratarii,
qui cum videtur quasi libere expedivisse hominem, tunc procurat
ipsum fortiori laqueo implicare sub colore sani consilii.  Dicit
enim: Fili mi, tu numquam posses pervenire ad finem optatum eundo
per viam rectam, licet habeas justam caussam; sed oportet quod
vadas per aliam viam.  Et vide, talis est, qui potest et vult
expedire pauperes, quia est frater papae, et est pater
misericordiae et clementiae.  Testis est mihi Deus, quod istum
casum ego sum expertus in me ipso in curia romana in Avignone. 
Nam thesaurarius maior Urbani V cum diu tenuisset me suspensum
sub certa spe victoriae, ostendens se affectuosissimum ad
justissimam causam meam, post tempus videns, quod nihil dabam, ut
sperabat, coepit me respicere torvo oculo, cum tamen esset
obliquus oculis corporalibus, sed multo magis mentalibus, et
breviter deseruit me in scopulo desperatum; et sic fecit more
Malacodae, quia docuit me aliam viam, quae non erat in rerum
natura.

	|112-114.  Heri.~  Hic Malacauda describit tempus quo
facta est ruina istius pontis sexti; et facit antipoforam, quia
poterat dicere Virgilius: quare et quando fuit rupta ista via?
cui ille respondet, quod tempore mortis Christi, et propter
ipsius passionem, quando fuit ille terribilis terraemotus.  Est
autem hic notandum, quod autor per istam descriptionem temporis
tangit occulte tempus, in quo incoepit istud arduum opus. 
Incoepit enim, ut jam totiens dictum est, in MCCC circa medium
mensis martii, in die veneris sancti, quia pascha fuit
martiaticum; et vult dicere allegorice, quod sicut per mortem et
resurrectionem Christi humanum genus revixit a morte ad vitam,
ita ipse autor divina gratia in tali die de morte et tenebra
vitiorum reductus fuit ad claram vitam et viam felicitatis
aeternae.  Nunc ad computationem annorum veniendo, Christus
mortuus est trigesimo tertio anno suae aetatis et quarto
incipiente.  Ergo si triginta tribus annis addas ducentos
sexaginta sex habes annos trecentos; vel vis dicere quod autor
incipit millesimum ab incarnatione, sicut Tusci capiunt, et tunc
non oportet calculare illum annum imperfectum quia erunt triginta
quatuor integri.  Nunc veni ad literam obscuram, quam, ut
intelligas clare, considera quod iste incipit numerum annorum a
morte Christi, non ab eius nativitate vel incarnatione, ita quod
totum tempus vitae Christi non ponitur hic.  Dicit ergo: |Mille
ducento con sessanta sei anni compier ieri cinque ore pi@u oltre
che quest'otta.~  Et hic adverte quod quando iste loquebatur erat
prima hora diei sabbati sancti, et vult dicere, quod die veneris
sancti praeterita, hora sexta facta est ista ruina.  Ideo dicit:
|Ieri pi@u oltre cinqu'ore che quest'otta~, idest ultra istam
horam primam diei, |che la via fu rotta qui.~  Et hic nota quod
aliqui textus magis moderni habent aliam literam sic: ^Mille
dugento uno e sessanta sei~, sed ista discordantia accidit
propter discordantiam opinionum, quia, ut jam dixi, aliqui volunt
quod Christus vixerit triginta tribus annis, alii quod triginta
quatuor, et de hoc audivi magnam disputationem; sed prima opinio
et ita prima litera videtur melior.  Et ex hoc vide quod iste
computavit annos a passione, quia si computasset a nativitate
erant mille trecenti.

	|115-116.  Io.~  Malacauda tradit et assignat societatem
Virgilio et Danti; et primo ostendit quod isti bene scortabunt
eos.  Unde dicit: |Io mando verso l@a~, scilicet, circa ripam,
quae claudit istam bulgiam, |di questi mei~, scilicet sociis, |a
riguardar s'alcun se ne sciorina~, idest, si aliquis punitorum
exit cum renibus supra pice ad alleviandam poenam, quasi dicat,
si aliquis se refrigeret aliquo modo, quia volo quod continuo
bene coquantur sub pice, idest, quod perficiantur in barataria,
ita quod occulte laborent et caute.

	|117-123.~  Ideo dicit: |gite con loro~, quasi dicat:
vadite secure, |che non seranno rei~, scilicet vobis, quia non
estis baratarii, et ego mandavi eis, ut non tangant vos.  Et
ostendit autor quomodo primo, antequam moverent, iste dux fecit
monstram, dicens: |elli~, scilicet ille Malacoda, |cominci@o a
dir~, nominando unumquemque proprio nomine, |state avante~,
scilicet, praesentetis vos coram: |Alichino~, nomen est primi
daemonis, qui allicit alios ad baratandum, |e Calcabrina~, nomen
secundi daemonis, et est ille qui calcavit de duro et molli, |e
tu Cagnaccio~, nomen tertii, quem sic denominat a rapacitate:
unde supra assimilavit diabolum portantem peccatorem crudeliter
mastino, ideo bene convenit sibi nomen, quia Cagnaccius est
magnus canis in vulgari, vel canis ignitus qui nulli parcit, |e
Barbariccia guidi la decina~, nomen quarti daemonis, et est
inveterata dierum nequitia; nam crispedo barbae et capillorum
signum est malae malitiae, ut dicunt multi; ideo committit isti
alios regendos, et constituit eum decurionem, quia Malacauda
dominus remanebat ibi in fine pontis, et alii decem debebant ire
per ripam circularem ad scortandum istos usque ad alium pontem
qui nusquam reperietur, |Libicocho vegna oltre~; iste
interpretatur ardens et coquens, et est nomen quinti daemonis, |e
Draghignazzo~, nomen sexti daemonis, et est magnus serpens
maliciosus, venenosus, caeteros inficiens et venenans; ideo bene
dicitur Draghinaccius, quasi magnus draco, vel draco ignitus;
|Ciriatto Sannuto~, nomen septimi daemonis, cui dat congruum
nomen a cyros manus, quasi dicat, armatus manu ad rapiendum, |et
sanna~, idest, dente magno, acuto ad lacerandum; |e Graffiacane~,
nomen octavi daemonis: iste est valens, quia sculpit alios canes,
idest, revendit alios baratatores, qui jam supra assimilati sunt
canibus; ideo bene facit, quia pilat illos qui pilaverunt alios:
|e Farfarello~, nomen noni daemonis: iste est unus infrascator
qui continuo omnes imbrattat, |e Rubicante pazzo~, nomen decimi
daemonis: iste est rubeus, candens, temerarius et praeceps ad
baratandum totum mundum, audaci fronte, more meretricis, non
timens verecundiam; et sic vide quod isti qui nunc mittuntur,
sunt decem numero, et Malacauda qui erat dominus erat undecimus,
sed non ponitur in numero aliorum, quia dominus non ponitur in
numero subditorum.  Sed tu dices: quomodo vocabatur ille qui
rediverat Lucam? dicunt aliqui, quod ille est innominatus, sed
non video quare, imo forte erat Cagnacius, qui more mastini
portabat praedam rapaciter.  Et si dicis: quomodo non erat hic?
imo poterat esse, quia poterat in uno instanti ivisse et
redivisse a Luca, quia daemon est spiritus et portat animas
separatas; ideo nullum videtur inconveniens.

	|124-126.~  Vocatis ergo decem daemonibus, Malaeauda dat
eis suum praeceptum dicens: |cercate intorno le bollenti pane~,
idest vadite circa picem bulicantem; et facit propriam
metaphoram: paniae enim appellantur paleae vel virgae unctae
visco, quibus viscantur et capiuntur aves: talis autem est
barataria, ut supra patuit.  |Questi~, scilicet Virgilius et
Dantes, |sian salvi fin all'altro scheggio~, idest, usque ad
alium pontem integrum qui incipit in principio septimae bulgiae. 
Nam pons sextae bulgiae est totus fractus, ideo bene dicit: |che
tutto intero va sopra le tane~, quia scilicet tegit generaliter
omnes bulgias, quae sunt cavernae et valles cavatae; ideo
continuaverunt suum iter hucusque postquam intraverunt
maleboglie, et ita postea cum ascenderint septimum pontem
continuabunt iter de ponte in pontem usque in finem, quia pons
erit postea semper integer totus.  Et hic nota quod Malacauda
mandat impossibilia istis; nam, ut patebit sequenti capitulo,
isti daemones non possunt exire de sua bulgia quinta, et per hoc
figurat autor, quod magnus magister baratariae semper mentitur se
posse plura quam possit vel velit servare, ut sic continuo
veniant munera et pecuniae.  Nota etiam quod isti sunt omnes
magni magistri vel ministri baratariae, qui regunt barcam curiae;
quibus autor imposuit nomina peregrina, ut denotaret peregrinas
fraudes, artes et vias, et unusquisque posset pro libito fingere
sibi similia nomina secundum naturas talium.  Et bene scio quod
si comparationes non essent odiosae, quod scirem nominare multos
tales quos ego vidi, ita baratare et versare curias.

	|127-129.  Om@e.~  Hic autor conqueritur Virgilio de tam
terribili societate, dicens: |diss'io: om@e~, idest, heu mihi, |o
maestro mio, ch'@ee quel ch'io veggio~? quasi dicat: durum est
videre istos, nedum sentire raffos eorum; et dicit  deprecative:
|deh! andiamci soli~, per nos, |senza scorta~, quia melius est
esse solos, quam male sociatos, |se tu sai ire~, quia dicis, te
alias fuisse hic, quia ego qui numquam fui pro parte mea nolo;
unde dicit: |ch'io per me non la chieggio.~

	|130-132.~  Et tangit per signa expressa malam
dispositionem eorum, dicens: |non vidi tu ch'ei digrignan li
denti~, more canum ad mordendum et devorandum praedam, |e ne
minaccian duoli~, idest, dolores, |con le ciglia~, idest, cum
oculis, quasi dicat: respiciunt nos torvis oculis, ita quod
videntur velle nos devorare, |se tu se' s@i accorto come suoli~,
quia soles praevidere omnia pericula et providere.

	|133-135.~  Et ponit pulcram responsionem Virgilii,
dicens: |et elli a me~, supple Virgilius respondit mihi, dicens:
|non vo' che tu paventi~; idest, nolo quod timeas, |lassali
digrignar pur a lor senno~, quia hoc non tangit te, nec bonos
viros recte viventes, nec impedientes se in barataria; et ecce
quare faciunt, |che fanno ci@o per li lessi dolenti~; idest, pro
inquinatis barataria, qui lissantur et coquuntur in pice, et per
consequens sunt dolentes.

	|136-139.  Per.~  Hic ultimo autor describit motum et
turpem morem istorum daemoniorum, dicens: illi decem daemones,
|der volta per l'argine sinistro~, idest, volverunt se ad
sinistram per ripam illam quae claudit bulgiam, |ma prima
ciascuno avea la lingua stretta coi denti verso lor duca per
cenno~; idest, quod tenebant linguam dispositam et paratam ad
trulizandum si fuisset necesse, sicut jam inceperat dux eorum;
unde dicit: |et elli avea fatto trombetta del culo~: jam faciebat
ipse trullas.  Et hic nota, quod per istum actum inhonestum autor
figurat enormes et evidentes irrisiones quas faciunt isti
officiales baratarii quando unus baratat et decipit alium; unde
aliquando recordatus sum istius fictionis autoris, quando vidi
tales inter se ridentes et deridentes post se aliquem cum
subsannatione dentium et extractione linguarum facientes trullas. 
Et hic ultimo, lector, volo te bene notare, quod multi per istum
actum turpem, quem autor dat istis, opinantur et firmiter tenent
quod autor in ista bulgia et pice puniat lusores et aleatores
simul cum praedictis, quod nullo modo mihi videtur concedendum,
tum quia in praesenti capitulo et sequenti numquam autor nominat
aliquem lusorem, ut patet subtiliter intuenti.  Nam si bene
considero, non nominat in toto isto tractatu picis, nisi solum
quatuor, scilicet Ancianum de Luca in praesenti capitulo;
Ciampolum navarriensem, fratrem Gomitam, et dominum Michaelem
Cianche in capitulo sequenti; nec etiam ponit verba vel facta
spectantia ad lusores, imo solum pertinentia ad praedictos, tum
quia lusores possunt reponi in circulo avarorum et prodigorum,
vel melius inter violentos contra bona sua; et omnis actus
positus hic vel ponendus in sequenti capitulo bene potest trahi
ad baratantes suum commune vel suum dominum.  Nec volo praeterire
silentio, quod aliqui non intelligentes profundam imaginationem
autoris, quae latet sub figuris peregrinis, dixerunt quod pro
certo autor dixit in ista materia multa superflua et multas nugas
sine delectatione; cuius contrarium mihi videtur: imo autor tam
subtiliter quam delectabiliter istam materiam amplissimam de se
magna arte et ingenio coarctavit.  Nec te turbet quod autor
posuit hic in fine capituli, quia talem finem habet barataria, et
propalat se cum magno risu et ludibrio audientium, et meretrices
trice non tam impudenter jurgantur inter se linguis spurcis,
sicut aliquando isti baratarii inter se.  Unde miror si autor
quantumcumque abstractus non ridebat quando ista fingebat cum
mente, sive quando scribebat cum penna.  Unde ut breviter
concludam, sicut autor ad detestationem superius repraesentavit
adulationem in stercore, ita hic similiter ad detestationem
repraesentat baratariam in pice; et sicut ibi dedit maxime
meretrici ungues stercorosos quibus lacerabat sibi faciem
formosam, ita hic dat maximo duci baratariorum sibilum ad culum,
ut tam vili sono infamet se jam denigratum totum.


