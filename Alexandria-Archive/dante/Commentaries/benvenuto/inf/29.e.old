	|SUMMARIUM.~  CANTUS VIGESIMUS NONUS, ^in quo ponit
falsatores coniorum, et de~ ^omnibus in facto et dicto, qui omnes
sunt leprosi; et de modo~ ^poenae eorum sub titulo magistri Adami
de Romena, et aliorum~ ^multorum ad eamdem poenam existentium.~

        |PROEMIO~  ^La molta gente e le diverse piaghe.~ 
Postquam in superiori capitulo proxime praecedenti autor noster
tractavit et determinavit de poena scismaticorum, qui puniuntur
in nona bulgia, diversis vulneribus; nunc consequenter in
praesenti capitulo XXVIIII agit et tractat de poena falsatorum,
qui puniuntur in decima bulgia variis morbis.  Et praesens
capitulum potest breviter dividi in quatuor partes generales; in
quarum prima autor retangit aliquid de materia praecedenti
faciens mentionem de uno spiritu suae stirpis, qui fuit de numero
scismaticorum.  In secunda describit poenam et supplicium
falsatorum in generali, ibi: ^Quando noi fummo.~  In tertia
tractat de una specie falsationis, quae vocatur Alchimia, in
duobus spiritibus alchimistis qui fuerunt tempore suo moderni,
ibi: ^Passo passo.~  In quarta et ultima facit unam exclamationem
digressorie contra gentem senensium vanissimam, de qua incidenter
facta erat mentio, ibi: ^Et io dissi.~

	|1-3.~  Ad primum ergo veniens dico, quod autor adhuc
insistens materiae praedictae facit mentionem de quodam
scismatico de domo sua damnato inter superiores; et continuans se
ad praecedentem materiam dicit, quod erat ita abstractus ad
considerandum multitudinem et multiplicitatem poenarum, quod
nesciebat recedere inde.  Dicit ergo: |La molta gente~, idest,
multitudo scismaticorum nonae bulgiae, |e le diverse piaghe~,
idest, diversitas vulnerum, |avean s@i inebriate le mie luci~,
idest, ita gravaverant meos oculos intellectuales, |che eran
vaghe de lo star a piangere~: quia quanto magis scrutabatur inter
istos, tanto magis invitabatur ad planctum ex compassione humana,
videns tot vulnera et tantum sanguinem humanum fusum saepe vitio
pravae linguae, et specialiter occurrebat sibi unus de sua
stirpe, super cuius mortem violentam lacrymabatur.  Et hic nota,
quod per verbae praedicta autor vult dicere in effectu: ego eram
adhuc totus intentus cum animo circa dictam materiam, et multa
restabant dicenda propter magnitudinem materiae; sed Virgilius
retraxit eum, quia liber non patitur quod plus dicatur,
potissime, quia autor tam multa comprehendit in uno capitulo. 
Unde est valde dignum notatione, quod autor in praecedenti
capitulo in uno genere vitii posuit tot species poenarum
diversarum, quia posuit Macomethum totum divisum omnibus
visceribus horribiliter apparentibus; Aly in facie scissum;
Petrum de Medicina foratum in gutture sine naso et auribus;
Curionem sine lingua; Muscam sine manibus; Bertramum sine capite.

	|4-6.  Ma.~  Hic autor ostendit quomodo Virgilius
arguerit eum de mora et invitaverit eum ad celeritatem.  Unde
dicit: |Ma Virgilio mi disse: che pur guate~? idest, quid amplius
frustra respicis? |perch@e la vista tua~, idest, speculatio tua,
|pur si soffolge l@a gi@u~, scilicet in fundo bulgiae nonae, |tra
l'ombre triste smozzicate~? scilicet, scismaticorum privatorum
diversis membris; ideo bene tristes, quia nullus est integer
corpore, ut jam ostensum est discurrendo per multos.

	|7-12.~  Et tangit causam suae petitionis, quia scilicet
autor non consuevit sic facere in aliis poenis.  Unde dicit: |tu
non hai fatto s@i all'altre bolgie~: et quia posset dicere Dantes:
hoc ideo facio hic, quia vellem alia videre; dicit Virgilius:
nimis haberes facere; unde statim tangit magnitudinem loci,
dicens: |pensa che la valle~, idest, ista bulgia nona, |volge
miglia ventidue.~  Et hic nota quod aliqui dicunt quod autor vult
per hoc innuere, quod unaquaeque bulgia sit maior duplo sua
sequenti, unde decima bulgia sequens continet undecim milliaria,
sicut infra dicetur; et octava, quadraginta quatuor, et ita
gradatim ascendendo vel descendendo; sed forte, secundum istam
computationem infernus ascenderet ad nimis magnam quantitatem; tu
vero videas: et tacta magnitudine loci, Virgilius tangit
parvitatem temporis, dicens: |e gi@a la luna @ee sotto i nostri
piedi.~  Per hoc autor dat intelligi quod erat quasi meridies,
ita quod steterant duobus diebus et duabus noctibus, et medietate
tertiae diei in inferno, ita quod sol, secundum dispositionem
dictam XX capitulo, transiverat mediam diem tanto, quanto luna
transcurrebat in quarta parte diei, ita quod largo modo poterat
esse plusquam meridies per viginti minuta.  Ideo bene dicit: |Lo
tempo @ee poco omai che n'@ee concesso~, quia habemus stare in
inferno solum mediam diem, et unam noctem; quod est dicere:
materia est longa, sed tempus breve, quia cito oportet perficere
istum primum tractatum Inferni, |et altro @ee da veder che tu non
vedi~, quia aliae fraudes restant describendae, scilicet falsatio
et proditio, quae multum nos occupabit, quia est materia
difficilis ad describendum.

	|13-15.  Se tu.~  Hic autor facit suam excusationem,
respondens Virgilio, et dicens: |rispos'io dappresso~, idest,
statim post reprehensionem Virgilii, |forse m'avresti ancor
dimesso lo star~, idest, forte concessisses mihi, quod ego adhuc
remansissem ibi aliquandiu, |se tu avessi atteso a la cagion
perch'io guardava.~  Et hic adverte quod Dantes loquitur hic ad
modum passionati, quia non videtur recordari quod Virgilius
noverit omnem intentionem suae mentis, quamvis secretissimam, ut
jam saepe dixit, et dicet.

	|16-21.~  Et intersecat autor artificiose quod Virgilius
continuo recedebat, ipso sic loquente; ideo ordina sic literam
quae videtur intricata: |lo duca~, scilicet Virgilius, |sen g$ia
parte~, idest, interim, ita quod |parte~ non est hic nomen, imo
adverbium, et est vulgare florentinum, quasi dicat: Virgilius
ibat continuo dum responderem sibi; hoc ideo fingit quia nolebat
amplius expendere tempus circa rem de qua non erat facienda
mentio, nisi leviter in transitu; unde dicit: |et io li andava
dietro gi@a facendo la risposta~, scilicet, de causa speciali quae
me detinebat ad respiciendum adhuc ibi, unde dicit: |e
sogiugnendo: credo ch'un spirto del mio sangue~, idest, quidam de
genere Aldigheriorum, |pianga la colpa~, idest, crimen
detractionis, |che tanto costa l@a gi@u~, idest, quae tam gravi
poena punitur in fundo, |dentro a quella cava~, idest, intra
illam bulgiam nonam cavatam, quam modo dimisimus, |dov'io tenea
or gli occhi~, scilicet intellectuales, |s@i a posta~, idest, tam
fixos de industria, cum tanto studio.  Et hic adverte, lector,
quod autor non pepercit proprio sanguini in dicenda veritate,
minus ergo mirari potes si non parcit aliis.

	|22-24.  Allor.~  Hic autor ponit consilium Virgilii
circa istam materiam, dicens: |allor disse il maestro~, scilicet
Virgilius, qui dabat mihi bonam doctrinam in omnibus, |lo tuo
pensier non si franga~, idest, non fatigetur, |da qui innanzi
sovr'ello~, quasi dicat: non expendas amodo tempus circa ipsum,
quia aliud est dicendum; unde dicit: |attendi ad altro~, scilicet
ad novam poenam falsatorum, |et ei l@a si rimanga~, quasi dicat:
remaneat in poena sua, quam bene promeruit;

	|25-27.~  et ad quietandum animum autoris Virgilius dicit
se vidisse hominem, et qualiter se habebat; unde dicit: |ch'io
vidi lui a pi@e del ponticello~, idest, juxta pontem nonae
bulgiae, ubi erat Bertramus del Bornio, |mostrarti e minacciar
forte col dito~; iste enim quamvis fuisset juste trucidatus,
tamen appetebat vindictam; et specificat ipsum per nomen, dicens:
|et ud@i' nomar Geri del Bello.~  Ad cognitionem istius nominati
est sciendum, quod Gerius iste vir nobilis fuit frater domini
Cioni del Bello de Aldigheriis; qui homo molestus et scismaticus
fuit interfectus ab uno de Sacchettis nobilibus de Florentia, de
quibus fiet mentio capitulo XVI Paradisi, quia seminaverat
discordiam inter quosdam; cuius mors non fuit vindicata per
spatium triginta annorum.  Finaliter filii domini Cioni et
nepotes praefati Gerii, fecerunt vindictam, quia interfecerunt
unum de Sacchettis in ostio suo.

	|28-30.~  Et respondet Virgilius quaestioni tacitae, quia
enim Dantes dicere posset: et quomodo ego non vidi ipsum? dicit
Virgilius: |tu eri allor s@i del tutto impedito~, idest, penitus
occupatus cum oculis defixis, |sovra colui~, scilicet Bertramum
del Bornio, |che gi@a tenne Altaforte~, quod est unum oppidum in
Anglia quod olim Bertramus tenuit, ut jam dixi in capitulo
praecedenti.  Et nominat istam terram nunc incidenter, quia non
nominaverat eam supra, ubi agebatur de principali materia: |che
non guardasti in l@a; s@i fu partito.~  Et bene dicit, quia de rei
veritate autor debuit esse valde abstractus in fictione profunda,
quam superius fecit in descriptione illius poenae mirabilis; ideo
menti suae occupatae circa illam speculationem non occurrit
Gerius del Bello, qui videbatur nominandus inter istos
scismaticos vulneratos et laceratos; qui iti vita fuit truncatus
ferro ob istam culpam, et post mortem caeditur a diabolo, sicut
et alii.  Et forte autor nominat ipsum post Bertramum del Bornio,
quia ipse detractaverat inter consanguineos; et ideo autor vult
dicere tacite, quod ipse voluit potius facere fictionem
pulcerrimam, utilem et fructuosam lectori de Bertramo viro probo,
quam occupare cartam inutiliter de consorte suo Gerio del Bello,
de quo non erat pulcrum facere sermonem longum, licet amor
consanguinitatis stimularet eum.

	|31-36.  O duca.~  Hic autor assignat causam Virgilio
unius quod dixerat.  Virgilius enim dixerat quod viderat illum
Gerium del Bello minilri fortiter cum digito; dicit ergo autor
quod attinens suus hoc fecit ex indignatione mortis inultae. 
Unde dicit: |diss'io: o duca mio~, idest, o Virgili, qui non
permisisti me videre eum, |la violenta morte che non gli @ee ancor
vindicata per alcun che sia consorte de l'onta~, idest, ad quem
spectet ultio, quasi dicat: nec per alium consanguineum, nec per
me.  Et hic dicunt aliqui quod Dantes fuit ille qui finaliter
fecit vindictam de ista morte; sed istud non videtur verisimile,
quia si ista vindicta nondum erat facta in MCCC, Dantes non
potuit postea vacare talibus, qui habuit dare operam tanto operi,
ut alias curas omittam; ideo dicit: |fece lui disdegnoso~,
scilicet requirendi me, sicut feccrant multi alii socii eius,
|ond'el sen g@io senza parlarmi~, ideo dicit: |e falto m'ha a se
esser pi@u pio in ci@o~, quasi dicat: in hoc magis doleo et
compatior, quia pulcrum et pium videtur facere vindictam de
parentibus in isto mundo.  Et hic volo te notare, quod cum omnes
homines naturaliter tendant ad vindictam, florentini maxime ad
hoc sunt ardentissimi et publice et privatim; quod bene
ostenderunt his temporibus ecclesiae romanae, cui fecerunt
rebellare magnam partem Italiae, cum magna desolatione omnium
terrarum et excidio multorum.  Unde credo quod signanter autor
fecerit hic istam fictionem singulariter ista de causa, in qua
ostendit, istum spiritum florentinum adeo indignari de vindicta
non facta de eo, et se assentire illi.  Unde audivi optimos
florentinos maxime damnantes genus florentinorum a nimio appetitu
vindictae; ideo bene autor introducit Virgilium virum sapientem,
qui dissuadet sibi hoc.  Nota etiam quod, licet pulcrum videatur
facere vindictam, tamen multo pulcrius est remittere; quoniam
pulcrum genus vindictae est parcere cum possis ulcisci.  Hoc
autem est proprium magnanimi, quod bene magnanimus Caesar
ostendit, qui raro vel numquam fecit vindictam de offensoribus,
imo omnibus clementer pepercit, sicut patet apud Julium Celsum,
Plinium, Svetonium et multos, de quo dicetur plene Paradisi
capitulo VI.

	|37-39.~  Et concludit autor in hac materia, dicens:
|cos@i parlammo~, de dicta materia, |infino al loco primo~, idest,
usque ad principium pontis decimi, scilicet ad ripam, quae
dividit nonam bulgiam a decima, |che~, idest, qui locus primus,
|mostra l'altra valle~, scilicet decimam et ultimam bulgiam, |de
lo scoglio~, idest desuper ponte; et vult breviter dicere, quod a
medio culmine noni pontis iverunt loquendo simul usque ad
introitum alterius pontis decimi.  Et dicit: |se pi@u lume vi
fosse tutto ad imo.~  Vult dicere, quod de isto ponte decimo, ad
quem noviter appulerant, posset videri quidquid est in fundo
illius vallis subiectae, si ibi esset plus luminis quam sit; et
bene fingit, quia ista decima bulgia est maxime obscura, quia in
ea puniuntur falsatores, sicut statim dicetur.

        |40-45.  Quando noi fummo.~  Ista est secunda pars
generalis, in qua autor tractat de generali poena falsatorum,
quorum multae sunt species.  Ad cuius rei evidentiam est
notandum, quod autor dat meritam poenam istis falsatoribus. 
Fingit enim quod omnes sunt affecti variis morbis, languoribus et
passionibus, sicut lepra, hydropisi, ethica, furia, febre; et sic
omnes sunt corrupti in carne sua in dissolutionem suae naturae,
per quod figurat quod isti falsatores corrupti mente, corruperunt
omnia in destructionem naturae ipsarum rerum; et ex
infirmitatibus et corruptionibus istis emanant magni foetores,
quia isti corrumpentes naturalia et artificialia dicta et facta
inficiunt alios, et eorum labes contagiosa polluit aerem vicinum,
idest, gentes vicinas; et saepe pestis se extendit ad bene
longinquos, sicut videmus de facto, quod una ars vel mercantia
corrupta ultra montes, cito transit citra montes, et similiter
corrupta citra mare, cito transit ultra mare, et e converso. 
Magni etiam dolores audiuntur hic, quia tales falsatores
communiter incurrunt magna mala, pericula, et damna, quibus non
est remedium nisi dolor, planctus, lacrymae, suspiria, querelae,
sicut patebit infra in singulis speciebus istorum.  Et sicut
genera aegritudinum et species passionum sunt innumerabilia,
infinita in corporibus humanis, ita quod tot libri physicorum
adhuc non potuerunt comprehendere omnes, ita incomprehensibilia
et inexplicabilia sunt genera fraudium et species falsitatum
corrumpentia animas huminum, sicut est videre in omni minima arte
mundi.  Nunc ad literam veniendo dico, quod autor designat primo
causam per effectum, idest poenam per dolorem, dicens: |i versi~,
idest, dura et dolorosa lamenta, |lor~, idest, illorum
falsatorum, |che~, idest, qui versus, |avean li strali~, idest,
sagittas et tela, |ferrati di piet@a~, idest, pungentia hominem ad
pietatem et compassionem; ideo bene dicit: |ferrati~, quia illa
lamenta erant efficacia ad penetrandum corda dura, et inhumana,
|saettarmi la mente~, idest, sagittaverunt et vulneraverunt
animam meam ad compassionem et misericordiam, |quando noi fummo
sull'ultima chiostra~, idest, in ponte qui est super decimum
claustrum, |di Malebolgie~, et appellat decimam bulgiam, quae est
ultima, claustrum metaphorice; quia sicut claustrum continet
religiosos ad ferendam poenitentiam, ita bulgia continet damnatos
inclusos ad ferendam poenam.  Ideo dicit: |si che i suoi
conversi~, idest, falsatores, qui sunt conversi istius falsae
religionis; et conservat metaphoram: quia enim locum appellaverat
claustrum, ideo habitatores talis claustri appellat conversos;
|potean parere a la veduta nostra~, idest poterant apparere
speculationi nostrae; et quia isti versus erant ita horribiles,
dicit: |ond'io copersi l'orecchie con le mani~, scilicet ne
audirem tam terribilem sonum, quia auditus humanus non poterat
pati.

	|46-51.  Qual.~  Hic autor explicat dolorem et foetorem
praedictum, utrumque per comparationem; et vult sententialiter
dicere, quod si omnis dolor procedens ex tribus locis
pestilentibus esset simul collectus in una fovea, esset talis
qualis est dolor qui procedebat hic ex una cavea, scilicet ex
bulgia decima.  Dicit ergo primo de dolore: |il dolor era tal
quivi~, idest, tam miserabilis, |qual esce fuor degli ospitali di
Valdichiana.~  Ad hoc est sciendum, quod Chiana est quaedam
vallis palustris, mortua et marcida in Tuscia inter Clusium,
Aretium et Cortonam, in territorio civitatis Senarum, quae reddit
aerem pestilentem in aestate, quando est intensus calor; de qua
etiam fit mentio in capitulo Paradisi.  Juxta autem vallem istam
erat illo tempore hospitale de Altopassu, ubi solebant esse multi
pauperes infirmantes, et per consequens magnus dolor, |tra 'l
luglio e 'l settembre~, idest, de mense augusti.  Sicut enim
locus est causa infirmitatis, ita et tempus; maxime autem
augustus est infirmus mensis etiam in locis sanis.  Et dicit: |e
i mali~, idest, qualia mala exeunt, |di Maremma~, idest, de
Maritima: in Maritima etiam romana solent multi infirmari dicto
tempore, |e di Sardegna~, quia in Sardinia similiter multi
infirmantur.  Et hic nota, quod in praedictis locis causae
infirmitatum est corruptio aeris et aquae propter ventos
meridionales et excessum caloris: unde insula Sardiniae habet
aerem pestilentem, maxime circa extrema litora sua; non sic in
mediterraneis montibus et locis; et tamen sardi magis habitant
litora ad defensionem insulae quae est exposita barbaris.  Unde
medici et mercatores accedentes de Italia in Sardiniam, cito
infirmantur et moriuntur; |fossero tutti insembre in una fossa~,
quasi dicat: si omnia mala narrata, quae sunt in his diversis
locis et similibus, essent omnia aggregata in unum, talis esset
dolor in tali fossa, qualis erat hic in una bulgia.  Et explicat
foetorem post dolorem per unam comparationem communem et claram,
dicens: e |tal puzzo n'usciva~, idest, tam horribilis et
abhominabilis, |qual suol venir dalle membre marcide~; intellige
vivorum potius quam mortuorum, quia comparatio est convenientior. 
Et hic nota quod utraque comparatio est propria: sicut enim in
praedictis locis palustribus et planis sunt multi et diversi
planctus infirmorum laborantium diversis morbis propter humores
corruptos ex aere pestilentiali; ita erant hic multi et diversi
gemitus falsatorum laborantium diversis falsitatibus propter
voluntatem animi corruptam ex aere infernali, idest inspiratione
diabolica; et talis foetor imo multo peior tanto quanto morbus
animi est peior quam morbus corporis.

	|52-53.  Noi.~  Nunc autem praemissis signis indicantibus
poenam, describit ipsam poenam; et primo ostendit, quomodo
declinaverit ad ipsam poenam cernendam, dicens: |noi discendemmo
in su l'ultima riva~, idest, transivimus totum pontem usque ad
extremum ubi terminatur, ut sic de loco bassiore possemus melius
videre poenas istorum, |del lungo scoglio~, idest, recte, in
recta linea pontis, |pur da man sinistra~, quia semper in inferno
itur ad sinistram; talis enim est via vitiorum.

	|54-57.~  Et dicit: |ed allor la vista mia fu pi@u
viva~, idest, vivacior et acutior ad videndum, |gi@u per io fondo~,
idest, illius bulgiae, ubi erat poena, quam venabatur cum oculis,
|l@a ove la giustizia infallibil~, quia justitia Dei non est
fallibilis, sicut humana, |ministra de l'alto Sire~, scilicet
omnipotentis Domini, |punisce i falsatori che registra qui~,
idest, quos punit in ista bulgia decima; quando enim sententia
datur contra reum, tunc registrari solet.

	|58-66.  Non credo.~  Nunc autor volens describere poenam
falsatorum praemittit unam comparationem, cuius haec est breviter
sententia: quod ita erat tota gens istius bulgiae corrupta et
infirma, sicut olim populus civitatis Eginae tempore cuiusdam
pestis.  Ad intelligentiam autem claram istius comparationis,
quam autor valde aperte tangit, est utile praescire fabulam, quam
diffuse scribit Ovidius VII maioris.  Est ergo sciendum quod olim
in Graecia in regione Athica, tempore quo rex Minos venit contra
Athenas ob indignam mortem filii sui Androgei, regnavit quidam
rex nomine Eacus pater Pelei et avus Achillis, in civitate quae
vocata est Egina; quo regnante, pessima pestis invasit hanc urbem
opera Junonis iratae.  Nam aer primo corruptus est spiratione
ventorum calidorum australium, qui regnaverant per quatuor
menses.  Deinde corruptae sunt aquae, et multa millia serpentum
vagabantur per terras inficientia aquas venenis suis; et vis
morbi primo invasit aves, canes et boves, nec pepercit nobilibus
et fortibus equis; nec lupi audebant tangere cadavera.  Deinde
pestis coepit serpere ad agricolas, deinde intravit ipsam urbem,
et cives moriebantur morbo igneo cum facie inflammata rubore, nec
medicamina proderant aliquid, imo pestis citius prosternebat eos;
et ardore impellente recurrebant ad flumina, fontes et puteos,
nec sitis extincta prius est quam vita bibendo; fugiebant lectum
velut igneum, et debiles trahebant corpus per terram deserentes
singuli domos suas, quia omnis locus videbatur infectus: et
breviter terra erat repleta mortuis, qui cadebant sicut glandes
de quercu, quando quatitur, nec poterat turba defunctorum
sepeliri, imo multi cremabantur uno rogo, et multi remanebant
insepulti.  Tunc rex Eacus attonitus tanta strage omnium, rogavit
Jovem, ut vel redderet sibi suos, vel redderet eum numero
aliorum.  Deinde videns quercum magnam consecratam Jovi, per quam
ascendebant et descendebant formicae portantes grana longa acie,
quarum multitudinem Eacus miratus rogavit Jovem ut daret sibi
totidem cives.  Adveniente vero nocte cum rex obdormisset vidit
in somnis praedictam quercum in prima forma plenam formicis, quae
mota excutiebat formicas a se, quae cadentes in terram videbantur
subito consurgere et paulatim crescere in rectum assumentes novam
figuram, deponentes maciem et pedes et colorem nigrum.  Rex
tandem excitatus, dum crederet somnium fuisse vanum, reperit in
veritate viros renatos ex formicis, qui primo salutaverunt Eacum
regem.  Rex vero divisit civitatem novo populo, et cives suos
vocavit Mirmidones; nam Mirmidon graece, latine  formica.  Haec
est breviter fictio, quae pro magna parte continet historiam
veram.  Et primo quidem ista pestis fuit olim magna, quae
spoliavit quasi totam dictam civitatem habitatoribus primis;
sicut simile vidimus diebus nostris in multis terris, et de
aliquibus audivimus, sicut in MCCCXLVIII quae orta in partibus 
Orientis, ita fatigavit humanum genus, quod multae terrae
desertae sunt etiam in Occidente nostro; et praecipue Sicilia
fuit vexata ista epidemia, et Sardinia multo plus, quia ex decem,
novem periisse dicuntur.  Postea in MCCCLXII fuit alia pestis
magna; et pridie alia tertia.  Haec autem pestis Eginae venit ex
mala corruptione aeris; ideo bene fingitur, quod fuerit causata
ex ira Junonis, quia Juno dicitur Dea aeris a poetis; quod autem
rex optaverit sibi mortem, satis videtur credibile visa tanta
amissione suorum, sed quod invenerit magnam multitudinem
formicarum sub quercu ferentium fruges, credo ego quod figurat
quod rex, spoliata civitate civibus, collegit ex agris novos
habitatores, quorum officium et exercitium erat circa fruges
colligendas, et victum quaerendum sub quercu, cuius fructu olim
vixerunt homines.  Ideo bene fingit, quod ex formicis reformatum
est genus perditum; quia isti erant parvi corpore, fortes
viribus, patientes laborum, parci, sobrii, solliciti ad
acquirendum, tenaces ad conservandum, sicut sunt formicae, quales
olim fuerunt rustici.  Unde Virgilius describens hanc vitam
rusticanam, quam vocat beatam, dicit: ^Hanc olim vitam veteres
coluere Sabini~: et antiqui Romani qui habuerunt ortum a
pastoribus fuerunt tales.  Isti ergo deposuerunt primam formam et
colorem nigrum, quem contraxerant stantes ad solem, et induerunt 
novam figuram, scilicet humanam, quia facti sunt civiles ex
rusticis.  Nunc ad literam; dicit autor: |non credo che maggior
tristizia fosse~, imo vere minor fuit, quia corruptio quae fuit
in Egina fuit a natura, hic vero a malitia mentis, |a vedere il
popol tutto infermo in Egina~; de ista civitate facit frequentem
mentionem Titus Livius, |quando fu l'aer s@i pien di malizia~,
idest, mala pestilentia contagiosa, |che gli animali cascaron
tutti~, scilicet, maiora et minora, |infino al picciol vermo~; et
tacta dissolutione, tangit reformationem istius generis, dicens:
|e poi le genti antiche~, scilicet, primi incolae civitatis
Eginae, |si ristorar di seme di formiche.~  Et ut videas quantum
comparatio sit propria est notandum, quod formica vermis parvus
habet hoc proprium, quod in maiori aetate crescit in maiori
virtute, et providus quaerit sibi escas, non faciens ut apis, sed
congregans et recondens grana sicca  colligit, et si sint maiora
ultra vires earum scindunt illa; vias autem ordinate observarit,
ne exeuntes impediant intrantes obviando; grana humida siccant ne
putrescant; pronosticantur ventos, quia ante tempus tempestatis
reducunt se ad domos, et dicuntur ferre mortuas ad sepulturam; et
dicit, |secondo che i poeti hanno per fermo~, quia licet fingant
non mentiuntur; poeta enimn quantum est ex officio suo dicit
verum, nam mendacium est falsa vocis significatio cum intentione
fallendi: poeta autem non intendit fallere, sed potius instruere. 
Non ergo erat maior tristitia videre populum infirmum in Egina,
|ch'era a veder li spiriti languire~, scilicet falsatorum, |per
quella oscura valle~, idest, bulgiam decimam, quae est valde
obscura, ut jam dictum, |per diverse biche~, idest, diversas
species.  Et hic nota quod pestilentia istius vallis est maior
quam pestilentia Eginae, quia pestis Eginae corrumpebat solum
corpora morientium; ista vero animas operantium.  Unde autor per
istam corruptionem corporalem, quam hic fingit, dat intelligi
spiritualem.  Unde anima peccatrix facit carnem corruptibilem,
non caro corruptibilis facit animam peccatricem, ut ait
Augustinus in libro de Civitate Dei;

	|67-69.~  et specificat diversas poenas falsatorum,
dicens: |qual~, idest, aliquis, |giacea sopra 'l ventre~,
scilicet resupinate et extense per terram, |qual sopra le spalle
l'un dell'altro~, idest, quod aliqui stabant unus super tergum
alterius, |e qual~, idest, aliquis, |si trasmutava~, idest,
falsificabat se, |carpon~, idest, eundo cum pedibus et manibus,
|per lo tristo calle~, idest, per istam bulgiam tristem; et sic
tetigit tres diversitates falsatorum.  Est et quarta species
falsatorum, qui stant sedentes adhaerentes unus alteri, de qua
dicit statim immediate; ideo forte non tetigit ipsam sub ista
generali explicatione et distinctione.

        |70-72.  Passo passo.~  Ista est tertia pars generalis,
in qua autor agit et tractat de prima specie falsitatis quae
appellatur Alchimia; et primo ostendit processum ipsorum ad istam
materiam, dicens: |andavam~, scilicet, nos ambo, |passo passo~,
quasi dicat: lento passu, |senza sermone.~  Et hic nota quod
autor fingit quod hic ibant tarde et tacite, ubi supra ibant cito
et continuo loquendo, ad indicandum quod modo tendebat ad
materiam subtilem et occultam, ideo cum magna praemeditatione et
abstractione; ideo dicit: |guardando et ascoltando~, idest,
speculando attente, |gli ammalati~, idest, falsatores infirmos,
|che non potean levar le lor persone~; licet enim aliqui
moverentur, non tamen levabant corpus sursum, quia discurrebant
cum manibus et pedibus more bestiarum.

	|73-75.  Io vidi.~  Hic autor describit ipsam poenam
Alchimistarum, quae quia obscura est, ad illius claritatem volo
te notare cum tota attentione et intentione animi, quod numquam
per Virgilium vel alium fuit inventa poena curiosior ista.  Est
ergo poena Alchimistarum talis, quod stant simul sociati et
appodiati unus alteri, sicut tegula coniuncta cum tegula, et sunt
toti scabiosi et leprosi habentes squamas et maculas ad modum
squamarum piscis; et continuo habent ardentissimum pruritum, et
continuo se scalpunt cum tanto fervore quod continuo excutiunt a
se maculas et bullas.  Imo ad propositum considera quomodo ista
figura debeat intelligi: primo isti Alchimici stant sicut tegulae
appodiati, quia tota die stant inclusi ad insufflandum in
cineracium; et stant sociati simul, quia de rei veritate
Alchimistae communiter colloquuntur, conversantur simul.  Unde
sicut videmus de facto, nulli sunt artifices ita inter se
familiares sicut Alchimici: nam si duo sunt in una terra, statim
unus invenit alterum, et contrahit societatem secum.  Ulterius
isti habent maximum pruritum, idest, insatiabilem appetitum,
sicut vidi in multis; et continuo se scalpunt quia continuo se
exercent ut possint adimplere appetitum suum, et excutiunt sibi
crustas magnas et parvas, quia scilicet florenos anconitanos,
bononinos et alios nummos expendunt et consumunt, et sic se
expoliant, et denudant et pauperantur infeliciter.  Et adverte
quod recte accidit Alchimistae sicut scalpenti.  Homo enim
scalpit se cum delectatione, et quanto magis se scalpit, tanto
magis intenditur, et incenditur pruritus, et ultimo quando est
bene fatigatus, quid consequitur ex hoc? certe dolorem, et
brusorem; ita recte est de Alchimista, quia post omnes labores,
curas, impensas et damna, nihil lucratur nisi dolorem, angustiam,
anxietatem; quia vivit in paupertate et calamitate, et efficitur
ludibrium omnium.  Nunc ad literam: dicit autor: |io vidi duo
seder poggiati a s@e~; idest, adhaerentes unus alteri, |come
tegghia se poggia a tegghia a scaldar~, sicut quando fiunt
adipata, sive herbulata; ita Alchimistae quotidie calefiunt ad
ignem, et saepius sudant calore interiori quam exteriori, quando
ars non respondet eis ad votum, |maculati di schianze~, idest,
maculis malae scabiei, |dal capo ai pei~, idest, per totum
corpus.

	|76-81.~  Et explicat furiosam scalpedinem istorum per
unam comparationem domesticam, dicens: |e non vidi giamai menare
stregghia s@i~, idest, cum tanta festinantia, |dal ragazzo
aspettato dal signorso~; tunc enim stabularius festinat multum
strigilare equum quando expectatur a domino suo, qui vult
equitare, |o da colui che mal volentier vegghia~, idest, vel a
famulo pigro, qui vult cito ire dormitum, et ideo festinanter
ducit strigilim, |come ciascun menava spesso el morso de l'unghie
sopra s@e~, scalpendo se furiose et quasi mordendo, |per la gran
rabbia del pizzicore~, idest, pruritus magni, |che non ha pi@u
soccorso~, scilicet, quam solam scalpedinem unguium, quia nunquam
consequuntur fructum, nisi quod habent delectationem in
operatione, sicut scabiosus in scalpsione.  Et hic nota quantum
comparatio ista, quae videtur grossa, est subtilissima.  Nam
sicut ragatius in dies est pauperior et infamior, ita Alchimista;
et sicut ragatius vult purgare animal brutum, nam strigilat equum
ut excutiat ab eo superfluitatem accidentalem, quam acquisivit in
sterquilinio; ita Alchimista vult purgare metallum immundum, unde
plumbum est argentum leprosum, ut dicit philosophus.  Ad quod est
hic sciendum, quod metalla sunt differentia inter se solum per
accidentalem formam, non per substantialem, quoniam omnia metalla
generantur ex argento vivo et sulphure.  Natura autem in suo
principio intendit adducere perfectionem metalli, quia agit
propter finem, ut dicitur secundo Physicorum.  Manifestum est
ergo, quod si adducit aliquid aliud quam perfectionem, hoc est
praeter intentum, et sic est per accidens.  Igitur in generatione
auri concurrit sulphur rubeum mundum, et argentum vivum
purificatum; in generatione argenti sulphur album mundum et
argentum vivum purificatum; in generatione caeterorum concurrit
sulphur album vel rubeum corruptum et argentum vivum putrefactum
in vena putrida terrae.  Unde inter omnia metalla duo sunt
solummodo perfecta, scilicet aurum et argentum.  Et ista
producuntur secundum intentum naturae; caetera propter
corruptionem suarum partium sunt insana et imperfecta.  Quam
malitiam si Alchimista intendit sanare, reducendo illa in suas
primas partes, scilicet in sulphur et in argentum vivum, cum
calcinatione vel distillatione, non peccat.  Et ista purgata
refrigere simul cum certis aquis vel succis herbarum.  Verumtamen
licet ars ista forte sit vera, tamen non videtur possibilis apud
modernos.  Unde videmus de facto, quod omnes veniunt consumti; et
si reperitur aliquis antiquorum, nullus tamen modernorum, quem
adhuc scire potuerim, consequitur finem suum.  Et sic loquendo de
inferno morali, omnis Alchimista, sive licite sive illicite
operetur, habet poenam suam, quia semper frustra laborat, ut
acquirat inopiam et egestatem, ut supra demonstratum est.

	|82-84.~  Et ostendit excussionem crustarum per
comparationem claram et propriam squamarum piscis, dicens: |e
l'unghie traevan s@i la scabbia gi@u~, idest, maculas scabiei, quas
supra vocavit schiancias, |come coltello~, supple trahit, |le
scaglie di scardova.~  Est enim |scardova~ quidam piscis vallinus
albus, amplus, brevis, habens magnas squamas et spinas spissas,
et est piscis sanus inter vallinos, |o d'altro pesce che l'abbia
pi@u~ |larghe~, sicut forte est alius piscis vallinus maior
praedicto, qui vocatur ^regina~ apud quosdam, apud alios vocatur
^scarpa.~

	|85-90.  O tu.~  Nunc autor ostensa poena Alchimistarum
vult manifestare qui sunt isti duo Alchimistae ita certatim se
scalpentes; et primo ostendit quomodo Virgilius allocutus fuerit
alterum illorum exordiendo, dicens: |el duca mio cominci@o~,
idest, Virgilius incoepit dicere, |a l'un di loro: O tu che ti
dismaglie~, idest, spolias te maglis, idest maculis, |con le
dita~, idest, cum unguibus digitorum, |e che fai talvolta
tenaglie d'esse~, idest, de ipsis unguibus, quibus uteris tamquam
tenaculis mordacibus et tenacibus, quasi dicat: o tu qui laboras
ita valenter ducendo continuo manus; et petit dicens: |dimmi
s'alcun latino @ee tra costoro~, idest, si aliquis italicus est
inter istos se scalpentes, |che son quincentro~, et adiurat eum,
dicens: |se l'unghia ti basti eternalmente a cotesto lavoro~;
delectabile enim videtur scabioso scalpere; ideo optat sibi
instrumentum indeficiens quo possit semper delectari, quasi
dicat: si Deus det semper tibi ad laborandum.  Hoc enim summe
appetit Alchimista, unde totum aes mundi consumeret, ut
satisfaceret isti appetitui canino.

	|91-93.~  Et subdit autor responsionem illius spiritus
interrogati, dicens: |l'un~, scilicet ille interrogatus, |rispose
piangendo: noi che tu vedi s@i guasti qui~, idest, ita excoriatos,
|siam ambi dui latini~; et quia videtur respondisse quaesito,
ideo statim sine alio exordio petit quis sit qui interrogavit,
dicens: |ma tu chi se' che di noi dimandasti~? quasi dicat
tacite: et an tu es latinus, qui petis de latinis? videtur quod
sic.

	|94-96.~  Et ponit responsionem Virgilii, dicens: |el
duca disse: Io son un che discendo con questo vivo~, quasi dicat:
sum unus mortuus qui olim in vita ostendi istam viam, et nunc
intendo ostendere uni vivo per omnia loca.  Unde dicit: |di balzo
in balzo~, idest, de gradu in gradum, et de circulo in circulum,
et dicit: |e intendo di mostrar l'inferno a lui~, quasi dicat:
non venio huc, ut doceam istum alchimiam, vel tamquam puniendus
hic pro alchimia, imo potius ut ostendam isti poenam
Alchimistarum, et aliorum damnatorum, ut discat expensis vestris
cavere tam vana et damnosa studia.

	|97-99.  Allor.~  Hic autor ponit effectum responsionis
Virgilii, et breviter dicit, quod praedicti duo spiritus, audito
quod ibi erat unus vivus de quo non perpenderant, quia erant
nimis occupati ad scalpendum, convertunt se ambo statim versus
eos.  Unde dicit: |il comun rincalzo si ruppe allor~, quia isti
qui primo stabant simul appodiati sustentantes alter alterum,
disiuncti et dissociati fuerunt ab invicem ad respiciendum
autorem; unde dicit: |e ciascun si volse a me tremando~, quia non
poterat unus se substinere sine adhaesione alterius socii, et
dicit: |con altri che l'udiron di rimbalzo~, idest, ex
transverso, ex superventione, quia scilicet non erat
principaliter dictum eis: et nota quod isti affectuose verterunt
se moti novitate rei mirabilis, scilicet quod vivus venerat ad
infernum.

	|100-106.~  Et ostendit quomodo Virgilius moverit eum ad
loquendum istis, dicens: |lo buon maestro tutto s'accolse a me
dicendo: di' a lor ci@o che tu vuoli~, quasi dicat: vide quomodo
facti sunt avidi, et audient te libenter, ideo potes secure
petere; ideo dicit: |et io cominciai~, supple dicere in
infrascripta forma, |poscia ch'ei volse~, idest, postquam ille
Virgilius concessit mihi licentiam loquendi, et dixi, sic petens:
|ditemi chi voi siete e di che genti~, idest, de qua natione vel
patria; et captat benevolentiam, dicens: |se la vostra memoria
non s'imboli da le menti umane~, idest, si vestra fama non
auferatur, non perdatur apud homines viventes, |nel primo mondo~,
scilicet vivorum, in quo prius fuistis et meruistis; involare
enim idem est quod furari, |ma s'ella viva sotto molti soli~;

	|107-108.~  et facit confutationem, dicens: |la vostra
pena sconcia e fastidiosa non vi spaventi di palesarvi a me.~ 
Hoc dicit, quia est vere turpe et abhorrendum videre unum
scabiosum, excoriatum, sanguinatum; et sic nota quod infirmitas
corporalis inepta saepe pohibet homini propalare se; sed
allegorice loquendo Alchimistae communiter erubescunt cognosci,
et laborant in occulto, nec aperiunt artificium suum alteri, nisi
Alchimistae socio.

	|109-111.  Io fui.~  Hic autor ostendit, quomodo unus
illorum duorum responderit, specificans se per nomen, et causam
suae mortis, et aliam causam suae damnationis.  Ad cuius
cognitionem est breviter sciendum rem jocosam: fuit igitur in
nobili civitate Senarum circa tempora autoris quidam magister
Grifolinus de Aretio, magnus naturalis et alchimicus, qui
astutissimus contraxit familiaritatem magnam cum quodam filio
episcopi senensis, cui nomen erat Albarus, a quo sagaciter
emungebat pecuniam et munera multa, quia ille cum lingua sua
mirabili promittebat illi simplici et fatuo facere mirabilia
magna.  Inter alia, dum Albarus iste levissimus miraretur et
laudaret Grifolinum, dicens: o quale est ingenium tuum! dixit
Grifolinus: certe scirem facere impossibilia per naturam.  Quid
diceres, si videres me patenter volare more avis per aerem? 
Albarus pinguis et pecuniosus expensis Crucifixi, coepit rogare,
ut doceret eum artem volandi artificialiter, qui tamen erat per
naturam levissimus ad volandum cum sua mente vanissima.  Multa
ergo dicebat, et plura promittebat.  Sed Grifolinus ludificabatur
eum, et dabat illi verba in solutum.  Tandem Albarus videns se
delusum et deceptum, conquestus est episcopo patri suo; qui
accensus indignatione magna fecit formari unam inquisitionem
contra eum, qualiter exercebat magicam, quam tamen ille
ignorabat; et sub isto colore fecit eum digne cremari.  Nunc ad
literam; dicit autor: |l'un~, scilicet, magister Grifolinus,
|rispose~, scilicet petitioni meae: |io fui d'Arezzo~, et est
argumentum a loco, quia Aretium communiter habet acuta ingenia,
|et Alberto da Siena~, quae civitas aliquando producit gentem
vanam, |mi fe' metter al fuoco~; et hoc dicit ad extenuandam suam
infamiam quod alia fuit causa, qua fuit combustus in mundo, alia
qua est damnatus in inferno; unde dicit: |ma quel perch'io
mori'~, scilicet, culpa artis magicae, |qui non mi mena~,
scilicet, ad istam poenam.

	|112-117.~  Et ecce causam veram, quare fecit me mori;
|Ver @ee ch'io dissi a lui~, scilicet, illi Albaro, |parlando a
gioco~, quia habebam solatium de eius fatuitate: |io mi saprei
levar per l'aere a volo~; quasi dicat: tantum scio, quod scirem
volare per aerem, si vellem; et statim avis inescata est ad
blandum sonum aucupis; unde dicit: |e quei~, scilicet, Albarus,
vere arbor magna sine sensu, |ch'avea vaghezza e senno poco~,
quasi dicat: qui habebat multum lasciviae et nihil prudentiae,
|volle, ch'io gli mostrassi l'arte~, scilicet, volandi, |e mi
fece ardere a tal~, scilicet, episcopo senensi, |che l'avea per
figliuolo~, idest, qui habebat ipsum Albarum pro filio, licet
forte non esset, quia genitus ex meretrice; et si erat, non
audebat dicere, quia saepe sacerdotes filios dixere nepotes,
|solo perch'io nol feci Dedalo~, idest, solummodo propter istam
vanissimam causam, quia non feci eum volatilem, sicut fuit olim
Dedalus; quasi dicat, quia non feci istam pecudem volare. 
Dedalus enim magnus artifex ingeniosus dicitur volasse cum filio
suo Icaro quando venit de Creta in Italiam, sicut jam expositum
est supra capitulo XVII.

	|118-120.~  Et ultimo Grifolinus tangit veram causam suae
damnationis, dicens: |ma Minos~, judex inferni, de quo jam
totiens dictum est, |a cui non lece fallare~, quia nullus potest
fallere conscientiam suam, quae figuratur per Minos, |dann@o me
per alchimia che usai nel mondo, nell'ultima bolgia delle diece~,
idest in ista ultima bulgia, in qua puniuntur Alchimistae et
caeteri falsatores.

        |121-123.  Et io dissi al poeta.~  Ista est quarta et
ultima pars generalis, in qua autor gratia praemissae vanitatis
facit unam digressionem, in qua facit unam invectivam mordacem et
irrisoriam contra senenses, vanissimos omnium.  |Et io~, idest,
et ego poeta Dantes considerans dementiam illius Albari senensis
et patris eius, qui vanior filio non erubuit tradere hominem
flammis igneis pro una buffa, de qua debebat potius ridere, et
dissimulare, si volebat consulere honori suo; ubi sic
praecipitanter agendo, incurrit perpetuam infamiam, ne dicam
poenam; |dissi al poeta~, scilicet Virgilio: |or fu giamai gente
s@i vana come la sanese~? quasi dicat: nulla gens fuit tam vana in
aliquo tempore vel in aliquo loco: et continuo specificat
vanitatem senensium per comparationem ad gentem gallorum; unde
respondens sibi ipsi dicit: |certo non la francesca s@i d'assai.~ 
Quasi dicat: licet galli  sint communiter vanissimi omnium
nationum, non tamen sunt tam vani, sicut senenses.  Ad cuius rei
intelligentiam est sciendum, quod galli sunt genus vanissimum
omnium ab antiquo, sicut patet saepe apud Julium Celsum, et hodie
patet de facto; videmus enim, quod omni die adinveniunt novos
habitus, et novas formas vestium.  Unde non est membrum in eis,
quod non habeat suam fogiam; portant enim catenam ad collum,
circulum ad brachium, punctam ad calceum, pannos breves, ita quod
ostendant culum, partem obscenam corporis occultandam, et
caputium ante faciem ad tegendam partem corporis honestam potius
manifestandam; et ita de multis vanitatibus.  Unde multum miror,
et indignor animo, quando video italicos et praecipue nobiles,
qui conantur imitari vestigia eorum, et discunt linguam gallicam,
asserentes quod nulla est pulcrior  lingua gallica: quod nescio
videre; nam lingua gallica est bastarda linguae latinae, sicut
experientia docet.  Nam cum non possint bene proferre
^cavaliero~, corrupto vocabulo, dicunt ^chevalier.~  Similiter
cum nesciant dicere ^signor~ dicunt ^sir~, et ita de caeteris. 
Huius rei testimonium habemus, quod adhuc quando volunt dicere:
^loquere vulgariter~, dicunt: ^loquere romancie~; et eorum
vulgaria appellant ^romancia.~  Non ergo deberent italici sponte
subiicere suam nobilitatem ignobilioribus.  Nota etiam quod
aliqui dicunt, quod autor merito comparat senenses gallis, quia
ab eis originem habuerunt.  Scribit enim Johannes Anglicus in suo
Policrato libro VI quod senones galli urbem condiderunt Senarum
ex senioribus et debilioribus suis.  Et dicit, quod hoc arguit
adhuc similitudo, quia senenses et lineamentis membrorum et
formositate faciei, et gratia coloris, et moribus ipsis, videntur
appropinquare ad gallos, licet vetustas temporis, plaga orbis,
situs regionis, conversatio vicinorum, quibus sanguine et moribus
permixti sunt, mutaverint eos pro magna parte.  Verumtamen
quidquid dicatur de senensibus non videtur verum, quia civitas
illa non est tam antiqua, nec est nominata apud Titum Livium, vel
alium historicum antiquum, quod invenerim.  Sed credo, quod autor
iste in hoc fallitur sub aequivoco, sicut et in aliquibus aliis. 
Nam galli senones bene condiderunt Senogalliam in litore maris
Adriaci, quae prius vocata est Sena, sicut clare scribit Titus
Livius, quod Claudius Nero consul romanus veniens cum exercitu in
subsidium Livii Salinatoris collegae sui contra Asdrubalem
pervenit Senam, deinde vicit Asdrubalem prope fluvium Metaurum,
ut dictum est in capitulo praecedenti.  Qui Metaurus distat a
Senogallia forte per duodecim milliaria.

	|124-132.  Onde.~  Hic autor introducit secundum socium
confirmantem dictum eius, dicens: |Onde l'altro~, scilicet,
alchimista, |lebroso~, quia habebat scabiem incrustatam ad modum
leprae, |che m'intese~, idest, qui intellexit me ita loquentem
vera de vanitate senensium.  Iste alter spiritus alchimista fuit
quidam magister Capochius florentinus, vir ingeniosus ad omnia,
maxime ad transnaturandum metalla; qui ob hoc, ut quidam dicunt,
fuit combustus in civitate Senarum; ideo autor bene dat ipsum in
socium magistro Grifolino praedicto, quia fuit sibi par in arte,
in culpa et poena, |rispose al detto mio.~  Ad intelligendam
autem istam responsionem obscuram, volo te scire, quod autor non
contentus narrasse unam singularem vanitatem unius senensis,
fingit alium ex transverso narrare aliam magis memorabilem et
dignam censoria nota, quae breviter est talis.  In civitate
Senarum facta est per tempora moderna quaedam societas vanissima,
quae voluit appellari nobilis vel curialis, et vulgo vocata est
Spendaritia.  Fuerunt enim, ut audivi, duodecim juvenes
ditissimi, qui convenerunt concorditer inter se de facienda re,
de qua omnium linguae loquerentur cum risu, ad quorum notitiam
perveniret.  Posuerunt ergo singuli decem et octo millia
florenorum, videlicet in summa ducenta sexdecim millia in
cumulum: et statuerunt, quod quicumque expenderet aliquid parce,
statim tamquam indignissimus expelleretur de tam liberali
sodalitio.  Conduxerunt ergo datis legibus inter se pulcerrimum
palatium, in quo quilibet habebat cameram commodissimam cum
ordinatissimis arnesiis, mensis, et supellectilibus; ubi
conveniebant omnes semel vel bis in mense epulantes splendide et
sumptuose; et, ut tangam breviter generales observantias, ad omne
convivium apponebant tria mensalia.  Quorum primum colligebatur
per domicellos, discumbentibus conviviis nobilibus, et cum
omnibus jocalibus, vasis, cultellis aureis et argenteis,
projiciebatur per fenestram.  Secundum mensale, in quo comederant
epulas, conservabatur; similiter et tertium, quo tergebant manus. 
Faciebant autem cibaria varia, insolita et incognita humanis
usibus, numero et qualitate; quamvis audiverim narrari multa de
eis, quae vel ficta sunt, vel aliorum dicta fuerunt.  Explorabant
autem diligenter, quando veniebat aliquis magnificus dominus, vel
vir magnae nobilitatis; et euntes illi in occursum, deducebant
illum cum magna celebritate ad commune eorum palatium, et cum
magna pompa honorabant eum, donantes munera plura et cara.  Et
hoc unum potissime imposuit finem insanissimae vanitati eorum,
quae duravit solum per viginti menses; nam cito devenerunt ad
inopiam, et facti sunt fabula gentium, paritura semper risum
posteris audientibus.  Unde factae sunt duae cantiones placibiles
de eis; quarum altera continet delicias et delectationes eorum;
altera vero calamitates et miserias, quas habituri erant; nam de
rei veritate aliqui eorum iverunt ad hospitale.  Ideo autor
voluit dimittere memoriam aliis in exemplum, ut considerato fine
non abiiciant sponte suum.  Haec tetigi breviter hic de vanitate
quorundam senensium in particulari; sed de vanitate eorum in
communi dicetur capitulo XIII Purgatorii.  Nunc ad literam: dicit
autor, quod magister Capochius respondit sibi, adiurans eum
contra senenses; |tranne lo Stricca~, idest, excipe mihi, et
excipere debes |Stricca~, nomen unius senensis, |che seppe far le
temperate spese~; et loquitur ironice et irrisive, ac si dicat:
qui fecit immensas et vanas expensas.  Et nominat alium, dicens:
|e Niccol@o~, supple: et excipe mihi Nicolaum; iste fuit unus de
Bonsignoribus de Senis, quem describit a nova inventione mali
moris, dicens: |che prima discoperse~, quia primus reperit, |la
costuma ricca del garofano.~  Et hic nota, quod aliqui dicunt,
quod iste Nicolaus faciebat famulum assistentem mundare sibi
gariofilum, sed istud est vanius dicere, quam fuerit facere. 
Alii dicunt, quod faciebat poni gariofilos in assatis; sed ista
non fuisset nova inventio, nec expensa magna.  Alii dicunt, quod
faciebat assari phasianos et capones ad pruinas factas ex
gariofilis; et hoc credo verum, quod ista fuit expensa maxima
vanissima, novissime adinventa, sicut et aliae similes narrantur,
quia faciebant coqui florenos in sapore, et illos apponentes ori
sugebant et abiiciebant.  Et dicit signanter: |nell'orto dove tal
seme s'appicca~, idest, in civitate Senarum, ubi vana gulositas
seminata cito pullulat et germinat; et de rei veritate haec
civitas est velut hortus, florida et amoena.  Et subdit
Capochius: et ut cito dicam, |tranne la brigata~, quasi dicat:
excipere non debes a regula vanitatis, |in che~, idest, in qua
societate vana, |Caccia~, nomen proprium viri, |d'Asciano~;
Ascianum est nobile castrum, unde fuit oriundus iste Caccia, qui
ita expulit a se squamas suas more Alchimistarum, sed vanius et
ridiculosius; unde dicit: |disperse la vigna e la gran fronda.~ 
Habebat iste pulcerrimam et praeclaram possessionem, quam
vendidit et consumpsit in ista brigata fatua; ideo dicit: |e
proferse~, idest, propalavit |el suo senno abbagliato~, idest,
ablucinatus; quia post istud factum apparuit eius dementia, cum
primo reputaretur prudens.

	|133-137.  Ma.~  Hic prudens Capochius manifestat se
ipsum a nomine, ab ingenio, a vitio, dicens: |ma aguzza
l'occhio~, scilicet speculationis tuae, |ver me~, ut cognoscas
hominem valde acutum, |s@i che la faccia mia ben ti risponda~, ut
scilicet, possis melius cognoscere me: hoc dicit, quia erat totus
scabiosus et fumigatus; unde dicit: |s@i vedrai ch'io son l'ombra
di Capocchio~, quem tu bene vidisti in vita, |che falsai li
metalli con l'alchimia~; et sic vide, quod iste fuit usus
alchimia illicite, quia dicit |falsai~; et hoc dico, |perch@e
sappi, chi s@i ti seconda~: idest, quia scias, quis est qui te ita
sequitur confirmando dictum tuum, |contra i senesi.~

	|138-139.~  Hoc dicit, quia libenter loquitur male de
eis, quia fuit ibi combustus; et concludit tangens acumen ingenii
sui; |e ti de' ricordar, se ben t'adocchio~, idest, si cum oculo
bene te respicio, quasi dicat, si bene te recognosco, quia fui
tibi notus in vita; nam semel die quodam Veneris sancti cum
staret solus abstractus in quodam claustro, effigiavit sibi totum
processum passionis Domini in unguibus mira artificiositate; et
cum Dantes superveniens quaereret: quid est hoc quod fecisti?
iste subito cum lingua delevit quidquid cum tanto labore ingenii
fabricaverat.  De quo Dantes multum arguit eum, quia istud opus
videbatur sibi non minus mirabile, quam opus illius, qui totam
Iliadem tam subtiliter descripsit, quod intra testam nucis
claudebatur; et alius fecit formicas eburneas.  Ideo dicit:
|com'io fui di natura buona scimia~, scilicet, contrafaciendo
omnia, sicut simia facit.  Et hic ultimo nota, lector, quod
Dantes qui appellat istum simiam naturae, vere mihi videtur
fuisse nobilior simia, quam unquam aliquis alius, cum sciverit
tam mirabiliter et subtiliter cognoscere naturas hominum
cuiuscumque conditionis, professionis et fortunae, et eorum
mores, actus, et proprietates, tam utiliter, quam delectabiliter
repraesentare.


