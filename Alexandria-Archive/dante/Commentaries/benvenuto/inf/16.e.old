	|SUMMARIUM.~  CANTUS DECIMUS SEXTUS, ^in quo tractat de
eisdem superbis entibus~ ^in eodem loco sub titulo Guidonis
Guerrae, Jacobi Rusticucci et~ ^Theghiai de Florentia, cum quibus
multa receptavit; et in fine~ ^sicut appropinquarunt flumen
Gerionis.~

       |PROEMIO~  ^Gi@a era in loco ove s'udia il rimbombo.~ 
Postquam in superiori capitulo autor noster tractavit de poena
clericorum qui operati sunt turpitudinem in masculis ob carentiam
mulierum, nunc consequenter in praesenti capitulo XVI agit et
tractat de poena laicorum et saecularium, qui habentes uxores vel
copiam foeminarum, usi sunt turpitudine etiam in sexu masculino,
et forte abusi fuerunt utroque sexu, qui in eodem circulo, et
eodem igne puniuntur.  Et istud capitulum potest breviter dividi
in quatuor partes generales; in quarum prima autor describit tres
spiritus modernos occurrentes sibi ex nova secta, et eorum
praeparationem ad loquendum.  In secunda introducit unum ipsorum
trium, qui petit ab autore qui sit, et narrat sibi qui sint ipsi
tres, ibi: ^Deh! se miseria.~  In tertia autor respondet ad
quaesita, et narrat mutationem morum suae patriae illis, ibi: ^S'i'
fossi stato.~  In quarta et ultima ingreditur novam materiam,
quia scilicet accedit ad circulum fraudulentorum, ibi: ^Io lo
seguia.~ 


	|1-6.~  Ad primum dico quod autor primo describit tres
animas occurrentes sibi; et primo continuans se ad praecedentia
dixit, quod tantum processerant per ripam istius fluminis, quod
jam appropinquabant ad finem ipsius primi circuli generalis
violentorum, ubi in fine arenae aqua istius fluminis cadebat ab
alto in bassum cum magno fragore circa secundum circulum
generalem fraudulentorum.  Dicit ergo: post recessum ser Brunetti
prosequentes viam nostram, |gi@a era in loco~, idest jam
perveneram cum Virgilio ad locum, |ove s'udia il rimbombo~, idest
in quo loco jam audiebatur magnus sonus confusus, |de l'acqua~,
scilicet istius fluminis, |che cadea ne l'altro giro~, idest in
secundum circulum praedictum fraudulentorum; quem sonum terribilem
declarat per unam similitudinem nobilem, dicens: ribombus, dico,
|simile a quel rombo~, idest sono magno, |che l'arnie~, idest
apes, |fanno.~  Ad quod nota, quod apes maxime faciunt strepitum
resonantem, quando volunt facere bellum civile inter se; sicut
quando duo reges earum habent discordiam inter se; tunc enim apes
animosae faciunt cantum et stridorem raucum quasi ad modum
clangoris tubarum, et signum belli ad incitandum suos ad pugnam,
et provocandum suos hostes: et glomerantur omnes circa ducem, et
faciunt illa mirabilia, quae describit Virgilius in quarto
Georgicorum; similiter quando infirmantur faciunt sonum confusum
multum.  Ad propositum ergo aqua cadens in fine septimi circuli
in octavum faciebat tantum roboatum, quantum faciunt apes quando
coeperunt appropinquare ad finem istius aggeris: |quando tre ombre
si partiro d'una torma~, idest turba vel secta magna, |che
passava sotto la pioggia de l'aspro mart@iro~; et bene dicit, quia
in inferno cadit duplex pluvia; una aquae, nivis et grandinis, quae
cadit super gulosos; alia ignis, quae cadit super istos luxuriosos
contra naturam.  Prima est nivis ros respectu istius secundae;
ideo bene autor appellat eam asperum terraemotum;

	|7-9.~  et tangit adventum et clamorem istarum animarum,
dicens: et illae tres umbrae, |venian ver noi, e ciascuna gridava~,
scilicet ipsarum trium simul, ita quod omnes tres clamabant et
idem petebant, |sostati tu~, idest remorare, |che ne sembri~,
idest videris nobis, |esser alcun di nostra terra prava~, idest
de Florentia quae habet cives pravos, et dicit: |a l'abito~, quia
cives alicuius patriae solent internosci ab aliis ad habitum
vestium, licet hodie tot sint habitus florentinorum, quot vultus
eorum, sicut reportant de diversis partibus mundi, per quem
semper discurrunt velocius quam hic per arenam.

	|10-12.  Ahi.~  Hic autor descripturus novam poenam
istorum, incipit ab exclamatione dicens: |Ahi me~, idest, heu
mihi! quasi dicat: dolenter refero, et sine dolore referre non
possum, |che piaghe vidi nei lor membri~, idest cicatrices quae
remanent ex inustione et coctura, sicut patet in his qui
bullantur vel excarnificantur, et lacerantur cum tenaculis
ferreis ignitis; et dicit: |recenti e vecchie~, propter veteres
et novas flammas, quae dantur veteribus et novis culpis; nam
extincta una flamma libidinis, revirescit alia in istis, ideo
dicit: |incese da le fiamme~, idest impressae carni eorum ab
incendio flammarum, et dicit: |ancor men duole pur ch'io me ne
rimembri~, idest dummodo recorder ratione poenae et ratione
infamiae; unde nota quod autor movetur ad compatiendum istis, tum
ratione publica, quoniam cives erant, tum ratione privata, quia
erant homines magni valoris.

	|13-18.  A le lor.~  Hic autor ostendit quomodo Virgilius
fecerit eum benivolum et attentum erga istos.  Virgilius ergo
cognoscens istos qui vocabant Dantem, licet non cognoscerent eum,
nec recognoscerentur ab eo, convertit se ad eum, et persuasit ut
faceret quod petebant, quia fuerant homines magnae probitatis et
prudentiae in mundo.  Dicit ergo autor: |il mio dottor~, scilicet
Virgilius, qui me docebat in omni casu quid haberem agere,
|s'attese allor~, idest firmavit se tunc ad expectandum, ut
Dantes qui sequebatur eum similiter se firmaret et expectaret. 
Unde nota quod autor supra fuit locutus cum ser Brunetto
ambulando continuo, quia contulit secum de materia facili; cum
illis vero vult loqui stando, quia habet facere subtilem
fictionem, ut cito patebit.  Dicit ergo: |e volse il viso ver
me~, quia scilicet praecedebat me, |e disse: or aspetta, el se
vuole esser cortesi a costoro~, quia fuerunt viri clarissimi et
valentissimi; tamen nota quod Virgilius vult quod utatur
curialitate erga istos, tamen sine praeiudicio suo, unde non vult
quod vadat ad se incendendum pro eis.  |E io dicerei che la
fretta stesse meglio a te ch'a lor~, quasi dicat: convenientius
esset quod tu descenderes de aggere, et ires cum festinantia
obviam eis, sicut ipsi veniunt festinanter versus te, ut sic
praestares eis plus honoris, sicut facit minor maiori; |se non
fosse il foco che~, idest quem, |la natura del loco saetta~,
idest emittit supra istos qui fecerunt contra naturam, quae natura
loci jaculatur tela et sagittas ignitas, quae ita acute vulnerant
membra miserorum.

	|19-21.  Ricominciar.~  Nunc autor ostendit quomodo, ipso
et Virgilio expectantibus, illi tres iterum clamantes fecerunt
subito de se unam rotam sive circulum.  Ad cuius intelligentiam
volo te bene notare, quod autor noster facit hic subtilem et
artificiosam fictionem nimis.  Isti enim spiritus non poterant
loqui cum Dante ambulando pari passu secum, sicut fecerat
Brunettus Latinus, quia ut dictum est, Dantes jam se firmaverat;
ipsi vero non poterant retardare, tum quia habuissent asperrimum
martirium stando pro multitudine flammarum, ubi prius habebant
asperum currendo; tum etiam quia forte postea stetissent per
centum annos quod non potuissent repellere flammas a se, sicut
dictum est in praecedenti capitulo: adinvenerunt ergo artificiosum
modum quo loquerentur secum, et minus laederentur a flammis,
quantum possibile erat eis.  Coeperunt enim unum tripudiolum per
quod volvebant se continuo in girum, et saltabant ibi penes
aggerem loquendo cum autore; et hic est sensus subtilis
liberalis, sed est alius sensus subtilissimus moralis; unde volo
quod hic notes melius, quod autor ideo fingit istos facere rotam
ad repraesentandum eorum opus nepharium.  Rota namque non habet
principium neque finem; ideo bene figurat luxuriam istorum
detestabilem, quae non habet principium a natura, neque finem
ponit in natura; a natura quidem non habet principium, quia
contra naturam est.  Ideo bene Hieronymus dicit quod isti tales
erunt muti in die judicii, quia nullam poterunt facere
excusationem, sicut alii luxuriosi qui puniuntur extra civitatem,
quia habuerunt magnam inclinationem a natura ad mulieres, sicut
et caetera animalia naturaliter inclinantur pro conservatione suae
speciei.  Nec ponunt finem suum a natura, imo destruunt opus
naturae et fructum generationis, quo solo propagatur genus
humanum.  Ideo bene scriptum est a Suetonio VI de XII Caesaribus,
quod cum ille nequissimus Nero impurissima belva teneret publice
unum puerum inter crura, dixit quidam et bene: si Domitius pater
talem uxorem habuisset bene ageretur cum natura rerum, quia
scilicet non esset natus ille Nero iniuria et vituperium naturae,
qui conatus est semper pervertere naturam, ducens puerum in
uxorem nomine Sporum, quem conatus est transnaturare in foeminam,
et ita de multis, ita quod videtur in hoc casu quod ista luxuria
innaturalis sterilissima semper fuisset utilis naturae in Domitio
Nerone patre Neronis, quia scilicet non esset natus Nero maximus
inimicus naturae humanae.  Ad propositum ergo: isti bene finguntur
facere rotam quia neque incipiunt a natura, neque finem suum
constituunt in natura; unde poterunt dicere aeterno Judici: Tu
dixisti: ^Crescite et multiplicamini~; nos contrarium fecimus. 
Nunc ordina literam sic: |ei~, idest illi tres, |ricominciar
l'antico verso~, vel dic et melius: illi, |ricominciar hei~,
idest heu adverbium dolentis; unde dicit appositive, |l'antico
verso~, quia hic erat sonus et clamor antiqui doloris et poenae,
ita quod saepe iterant istum versum heu heu; nam versus appellatur
vulgariter omnis sonus; unde dicimus tota die: talis facit
dolorosum versum; et dicit: |come noi ristemmo~, quasi dicat: tam
cito, quam cito firmavimus nos, |e tutti tre fenno una rota di
se~, idest tripudium, |quando furno giunti a noi~, scilicet ex
opposito nostri juxta ripam.

	|22-27.  |Qual.~  Hic autor specificat in particulari
formam motus istorum trium per unam nobilem comparationem.  Ad
cuius intelligentiam est sciendum quod antiquitus in magnis
solemnitatibus deorum, maxime in Graecia apud montem Olympum,
fiebant varia et diversa spectacula, ad quae videnda concurrebant
maximae turbae hominum: inter alia autem aliqui volentes facere
luctam brachiorum inter se exuebant vestes ne essent eis ad
impedimentum, et ungebant membra eorum oleo vel alio liquore
pingui, ut facilius manus laberetur ex liquiditate et per membra
mollia et lubrica; nam quanto res uncta fortius stringitur, tanto
citius elabitur de manu.  Sicut etiam a simili videmus hodie, ad
festa maxime quae fiunt in villis, quod luctantes ad brachia
abiiciunt vestes quae habeant impedire eos, et antequam se capiant
avisant valde bene commoditatem suam, ut habeant quisque suam
praerogativam.  Nunc construe sic literam, quae est valde fortis et
intricata, et dicas sic: |e ciascuno drizzaro il visagio~, idest
visum oculorum, |a me~, et volventes se circulariter in girum,
quando volvebant terga autori, quilibet retroflectebat faciem
versus autorem, ita quod vultus faciebat motum contrarium pedi,
quia pes movebatur in antea, vultus vero retro post tergum; ideo
bene dicit: |s@i che il collo~, flectens se retro, |facea viaggio
contrario ai pi@e~, et dicit, |continuo~, intellige sane non quod
omnes tres simul tenerent faciem eorum reflexam, quia istud esset
falsum; sed quilibet sua vice, quando scilicet veniebat ad
vertendum terga autori, tunc convertebat frontem versus eum, et
quia celerrime volvebantur, ideo semper aliquis habebat frontem
retro versam et contrariam pedi, ideo dicit: |rotandosi~, idest,
ita se girando in rota; |qual~, scilicet dirigere visum, |i
campioni~, idest pugiles, qui pugnant in campo ad experientiam
virium suarum pro gloria et honore, |nudi et unti~; ita fecit
Hercules initurus luctam cum Antheo gigante, quia spoliavit se
pelle leonis, et unxit se oleo, sicut scribit Lucanus: |soleno
fare avvisando lor presa e lor vantaggio~, et hoc faciunt, |prima
che siano battuti e punti tra lor~, cum palmis vel pugnis.  Nec
intelligas hic cum ferro, sicut pugnabant aliqui et adhuc hodie
pugnant, sicut duo reguli qui pugnaverunt in conspectu Scipionis
apud Carthaginem Hispaniae; et sicut tres Horatii pugnaverunt cum
tribus Curiatiis Albanis, quia tunc comparatio non esset propria,
quia jam audisti quod erant nudi vestibus, et isti nudati et
totaliter depilati; pugiles uncti ardebant in pugna, et isti
ardebant flammis velut uncti oleo; pugiles avisabant captionem
suam ut vitarent melius verbera palmarum, isti ut laevius fugerent
vulnera flammarum; pugiles capientes se manibus movebantur
continuo in arena in qua pugnabant, et ita isti continuo se
volvebant in peiori arena, in qua pugnabant cum manibus contra
flammas, cum pedibus contra sabulum calidum: ergo bene comparatio
exprimit clare, quomodo isti avisabant modum artificialem quo
habilius moverentur inter se, et loquerentur cum autore.

        |28-33.  Deh! se miseria.~  Ista est secunda pars
generalis in qua autor, facta dispositione istorum ad loquendum
secum, nunc facit unum eorum loqui sibi, qui manifestat primo
socios, postea se ipsum.  Iste autem erat quidam miles
florentinus vocatus dominus Jacobus Rusticutius, qui pulcre
persuadet autori ut manifestet se eis, non attenta et considerata
miserabili poena suorum vitiorum, sed clara fama virtutum suarum. 
Dicit ergo autor: |l'un~, scilicet praedictus Jacobus, |comenci@o~,
scilicet dicere mihi deprecative, |deh! la fama nostra~, quae est
satis laeta de nobis in mundo, in patria tua et partibus tuis,
|pieghi l'animo tuo a dirne chi tu sie~; et assignat causam quia
habeant omnes tres maximam aviditatem sciendi quis esset, cum
dicit: |che cos@i sicuro~, non curans tibi de ardore flammarum,
quae non attingunt te, |freghi i vivi piedi per l'Inferno~, quasi
dicat: quia tu es vivus et sine poena aliqua secure vadis per
aggerem lento passu; nos vero mortui trepidi cum poena currimus
celeriter per arenam ardentem, quia non es infectus ista labe
turpissima, qua nos; et hoc dico: |se miseria d'esto loco sollo~,
idest istius sabuli non solidi, |el tristo aspetto~, scilicet
fumo caliginoso, qui nascitur ex isto igne, |e brollo~, idest
spoliatus et depilatus capillis et barba, |rende in despetto noi
e nostri preghi.~  Hoc pro tanto dicit, quia locus desertus et
habitus despectabilis solent reddere hominem contemptibilem.

	|34-39.  Questi.~  Hic praedictus spiritus ut reddat
auditorem avidiorem ad respondendum sibi, non expectata
responsione, manifestat sibi socios et se; et primo incipit a
digniori, scilicet a Guidone Guerra.  Et circa istius
descriptionem, lector, est aliqualiter immorandum, quia multi
mirantur, immo truffantur ignoranter, quod Dantes, qui poterat
describere istum virum praeclarum a claris progenitoribus eius et
claris gestis, describit eum ab una femina avia sua, donna
Gualdrada.  Sed certe autor fecit talem descriptionem tam
laudabiliter quam prudenter, ut hic implicite tangeret originem
famosae stirpis istius, et ut daret meritam famam et laudem huic
mulieri dignissimae.  Ad cuius rei intelligentiam est sciendum,
quod Otto IV, cum venisset in Italiam, ivit visitatum Florentiam
tamquam florentissimam civitatem et terram imperii.  Et cum die
quadam celebraretur solemne festum in Florentia, sicut forte
festum Baptistae, quo nullum fit celebrius, ibi imperator cum
quibusdam nobilibus de Terra ivit ad festum.  Et dum staret in
via publica ad videndum puellas, quae sunt ibi pulcerrimae et
plurimae, ecce inter alias transibat una virgo elegantissimae
formae; cuius miro decore stupefactus imperator, convertens se ad
unum militem probum antiquum spectatae virtutis, cuius nomen erat
dominus Bilin$conus, de Ravignanis de Florencia, petivit ab eo
quaenam esset illa tam nobilis indolis et vagae apparentiae. 
Respondit Bilin$conus: inclyte domine, haec est filia unius, qui si
vellet, posset de praesenti facere vos exosculari eam.  Puella
autem, quae incedebat auribus arreptis, audita responsione patris,
vertit se ad eum aperte et verecunde, et dixit: in veritate,
pater mi, parcat mihi reverentia vestra, numquam quisquam
exosculabitur me, nisi legitimus sponsus meus.  Imperator, audito
tam nobili responso, et cognito quod ista erat filia domini
Bilin$coni voluit quod ista posset honeste osculari, et mandavit
patri, ut vocaret Domicellam ad se.  Deinde vocavit ad se quemdam
strenuum militem, qui vocatus est comes Guido vetus, qui erat in
eius consortio; et tradito sibi annulo suo fecit eam desponsari,
et dedit sibi in dotem et nomine dotis illum Comitatum Casentini,
qui postea diu fuit comitum Guidonum.  Et ex isto comite Guidone
vetere, et ex ista domina descenderunt omnes comites Guidones,
qui postea divisi sunt in multa membra, et fuerunt familia famosa
et potens nimis; qui tenuerunt multa et magna castella citra et
ultra Alpes, non solum in Tuscia, sed etiam in Romandiola.  Nunc
ad literam veniendo dicit Jacobus Rusticutius Danti: |questi,
l'orme di cui mi vedi pestar~, idest iste cuius vestigia vides me
calcare; quia enim movebantur frequenter et circulariter unus
premebat vestigia alterius, quasi dicat: in cuius societate me
vides moveri pari passu, quia sum sibi socius in poena, sed non
deberem esse alia via, quia ipse fuit nobilis de nobili genere et
magnificus, ego vero ignobilis et plebeius, |fu di grado maggior
che tu non credi~, quia fuit nobilis comes, magnanimus miles, et
tamen tu non credis sic, nec videtur sic, quia non discernitur
nunc per aliquid signum nobilitatis vel probitatis in isto loco
maledicto; ideo dicit: |tutto che nudo e dipelato vada~, quia
scilicet erat totus spoliatus capillis, barba, et omnibus pilis;
quasi dicat tacite: fuit homo magnae probitatis et famae, licet sit
nunc ita infamatus ista turpi macula.  Et describit eum ab avia
sua, dicens: |nipote fu de la buona Gualdrada.~  Ad quod bene
intelligendum, nota, quod comes Guido vetus habuit ex dicta
domina multos filios, quorum unus vocatus est Guiglielmus; ex quo
natus est comes Guido Novellus, qui tenuit partem ghibellinam, et
fuit multum armiger, et multa fecit pro parte ghibellina, de quo
saepe fit mentio in isto opere.  Alius fuit vocatus Rogerius, ex
quo natus est iste comes Guido Guerra.  Ex quo patet, quod
uterque Guido, scilicet Novellus et Guerra, fuit nepos dictae
dominae.  Nota etiam, quod ista egregia juvenis vocata est proprio
nomine Inghuldrada; sed autor utitur vocabulo communi et
corrupto, quo utuntur mulieres et vulgares, qui dicunt Gualdrada;
sicut ego vidi in quodam amico meo, qui volens vocare filiam suam
Lucretiam, corrupte vocavit ipsam Alegriciam.  Deinde describit
autor dictum comitem a nomine proprio, et ab agnomine proprio,
dicens: et iste, |Guido Guerra ebbe nome~; et bene sibi convenit
utrumque, quia fuit magnanimus dux multorum, et bene guidavit, et
fuit magnus guerriger, et vir bellicosus multum.  Ad cuius rei
intelligentiam volo te scire, quod hic comes Guido Guerra,
tempore, quo Carolus primus vocatus est ab Ecclesia venit in
Italiam contra Manfredum, ivit cum fere CCCC equitibus
fiorentinis exulibus obviam Guidoni de Monforte, qui ducebat
exercitum Caroli per terram usque Mantuam; deinde transiverunt
per Bononiam, Romandiolam, Marchiam et Ducatum, et non potuerunt
transire per Tusciam, quia tota erat sub parte ghibellina, et
dominio Manfredi; unde multum temporis expendiderunt in via;
tandem appulerunt Romam, ubi erat Carolus.  Postea Guido cum suis
fuit in expugnatione sancti Germani; deinde fuit in bello, quod
habuit Carolus contra Manfredum apud Beneventum.  Quibus visis
Manfredus petivit: Ubi sunt ghibellini, pro quibus tantum
expendidi et laboravi?  Et subdit: Vere gens illa non potest
hodie perdere.  Hoc dixit, quia si Carolus vincebat, erant
victores; et si ipse Manfredus vincebat, fuisset eis amicus.  Et
verum dixit, quia Manfredo victo, comes Guido Guerra cum favore
et gente Caroli redivit Florentiam, et inde expulit ghibellinos. 
Ideo bene describit eum a prudentia et probitate dicens: |e fece
col senno assai e con la spada in sua vita~, et est magna laus
Guidonis, quia communiter fortes bellatores non inveniuntur
prudentes; et e contrario: iste autem erat audax in praelio et
prudens in periculo, sicut recte dicit Livius de Hannibale.

	|40-42.  L'altro.~  Hic Jacobus Rusticutius describit
secundum socium sui tripudii.  Ad cuius cognitionem est sciendum,
quod iste Theghiaius fuit nobilis miles florentinus de Adimariis,
homo sani consilii in republica; cui si sui cives credidissent,
non recepissent illam stragem magnam ad Montem-apertum, de qua
scriptum est supra capitulo X.  Nam cum florentini tractarent in
publico consilio de eundo contra senenses ad fulciendum Montem
Alcinum, iste primus consuluit quod nullo modo deberent ire, quia
ibi erat latens proditio, et quod senenses non poterant diu
sustinere expensas gentis theutonicae, quam habebant a rege
Manfredo; et multa similia dixit pro communi utilitate: Guido
Guerra, qui eodem tempore floruit, idem dixit.  Et alius miles,
nomine Dechus de Girardinis pertinacissime contradixit similiter;
cui post longam contentionem finaliter fuit impositum silentium
sub poena capitis.  Iverunt ergo florentini contra consilia tot
sapientum, et fuerunt infeliciter debellati, sicut alias dictum
est, et dicetur.  Dicit ergo autor: |l'altro che trita la rena
appresso me~, cuius virtus et probitas non apparet hic, |@ee
Teghiaio Aldobrandi~, nomen adventitium eius fuit, non nomen
cognationis; quia, ut jam dixi, fuit de Adimariis, familia magna
valde; et dicit: |la cui voce~,  idest fama, |nel mondo su dovria
esser gradita~, quia homines deberent habere gratum audire de eo.

	|43-45.  Et io.~  Hic iste spiritus ultimo describit se
ipsum, et tangit causam suae damnationis.  Iste fuit miles
florentinus, vocatus dominus Jacobus Rusticutius, vir popularis,
sed tamen valde politicus et moralis, licet cognominaretur
Rusticutius: homo valde dives, sed prudens, placidus et
liberalis; qui poterat videri satis felix inter cives suos, nisi
habuisset uxorem pravam; habuit enim mulierem ferocem, cum qua
vivere non poterat; idco dedit se turpitudini.  Unde narratur de
eo, quod cum semel introduxisset puerum in cameram suam, ista
mulier furibunda cucurrit ad fenestram palatii sui, et coepit
clamare ex alta voce: |ad ignem, ad ignem.~  Tunc concurrentibus
vicinis, iste Jacobus egressus cameram, coepit minari uxori
mortem; at illa rediens ad fenestram, clamare coepit: non
veniatis, quia ignis extinctis est.  Et sic nota cum quanta
solertia et prudentia viri debeant ducere uxores.  Vide, ad quid
devenerit iste valens miles.  Vere acerbior poena inferni est
suavis respectu malae uxoris; per diem non habes bonum, per noctem
peius.  Dicit ergo iste de se: |et io che posto son con loro in
croce~, idest in eodem cruciatu et poena, sicut sum simul cum eis
in eodem tripudio, |fui Jacopo Rusticucci~, et ecce causam, |e
certo la fiera moglie pi@u ch'altro mi noce.~  Maledicatur ista
excusatio; fecit enim iste more Orphei, qui, ut dictum est
capitulo IV, perdita uxore sua, coepit in totum spernere foemininum
genus: propter quod mulieres totum illum crudeliter lacerarunt. 
Ita utinam contingeret talibus, quia pauciores reperirentur.

        |46-51.  S'io fossi stato.~  Ista est tertia pars
generalis in qua autor respondet ad dicta, et narrat mutationem
morum suae patriae.  Et primo ostendit magnam aviditatem quam
habebat de recipiendo istos, dicens: |Io mi sarei gittato di
sotto da lor~, idest ego saltavissem de aggere in quo eram
inferius inter eos ad gratulandum, |s'io fossi stato coperto dal
foco~, idest totus exemptus a flammis sicut eram in ripa, |e
credo chel dottor l'avria sofferto~, idest Virgilius consensisset
mihi, sed non feci; unde dicit: |ma paura vinse la mia bona
voglia che mi facea ghiotto~, idest avidum, |di lor abracciare~:
per hoc autor figurat, quod aliquando fuisset cum talibus
familiariter conversatus, nisi timuisset infamiam istius vitii
abhominabilis Deo, et innominabilis mundo.

	|52-60.  Poi.~  Hic autor incipit respondere ad singula
quae dixerat ille spiritus; et primo ad id quod ille dixit supra,
quod non haberet ad indignationem loqui eis propter aspectum
coctum et depilatum: et dicit: |la vostra condicion~,
quantumcumque misera, |non mi fisse dentro dispetto ma doglia~,
quasi dicat: visio vestra non ingeneravit menti meae contemptum,
sed dolorem compassivum, |tanto che tardi, tutta si dispoglia~,
quia semper condolebo quando recordabor.  Et hic adverte quod
aliqui dicunt imprudenter, quod autor hic innuit tacite, quod
fuerit foedatus isto morbo, in eo quod tantum ostendit se compati
illis.  Sed istud est omnino falsum et absurdum nimis dicere,
quod autor ostendit totiens se compati multis, sicut uni
desperato, gratia caritatis patriae, immo et extraneo.  Unde
finxit se non posse loqui Petro de Vineis prae nimia pietate, tum
ratione virtutis, tum ratione innocentiae; et ita saepe videbis in
multis aliis locis.  Praeterea autor fuit summe amorosus, et nimis
amator mulierum, sicut ostensum est supra, ubi tractatum fuit de
luxuriosis incontinentiae; ideo dico, quod autor compatitur
infelicitati istorum, quasi dicat: cum isti fuerint homines tantae
virtutis et probitatis, ad quam infamem culpam devenerunt! Ergo
bene dicit: ego concepi magnum dolorem, |tosto che questo mio
signore~, scilicet Virgilius cuius praeceptis semper pareo, |me
disse parole~, scilicet quando dixit supra: ^a costor si vuole
esser cortese; per le quai io mi pensai che tal gente venisse~,
scilicet vere nobilis et honorabilis, |qual voi siete.~  Et
tangit rationes, quia compatitur eis, scilicet amorem patriae et
virtutis eorum; et in hoc respondet petitioni principali factae
sibi, scilicet quis esset, confirmans illud quod ille dixerat
supra: ^che ne sembri esser alcun di nostra terra prava.~  Dicit
ergo: |Di vostra terra sono~, scilicet de Florentia, |e sempre
mai ritrassi et ascoltai~, idest recitavi et audivi cum
affectione, |l'opra di voi~, idest opera vestra, |e gli onorati
nomi.~

	|61-62.  Lasso.~  Hic autor respondet ad illud quod ille
spiritus dixit supra quando dixit: ^che vivi piedi Cos@i sicuro
per  l'Inferno freghi.~  Et dicit: |lasso lo fele~, idest vitia,
quae sunt amarissima tamquam fel in fine, licet in principio
videantur delectabilia, ut plene dictum est capitulo I, |e vo per
dolci pomi~, idest pro fructu virtutis, scilicet pro vera
felicitate.  Simile dicit, Purgatorii capitulo XXII, ubi dicit:
^quel dolce pomo~, et dicit: |promessi a me per lo verace duca~,
idest per Virgilium qui promisit mihi veram felicitatem;

	|63.~  et subdit: |ma pria conven che tomi infin al
centro~, quia non sufficit incoepisse istam considerationem
vitiorum, et suppliciorum infernalium, nisi totum videatur; nam
non qui incoeperit etc.  Oportet enim tendentem ad beatitudinem
prius descendere ad infernum, idest ad considerandam materiam et
poenam peccatorum, deinde per purgatorium, idest per poenitentiam
transire ad aeternam gloriam paradisi; et notanter dixit: |tomi~,
quia in centro inferni tomabit, quia volvet caput ubi primo
habebat pedes.

	|64-69.  Se lungamente.~  Nunc autor ostendit qualiter
idem Jacobus fecit sibi aliam petitionem generalem circa
mutationem morum suae patriae, qui adiurat autorem per duo quae sunt
maxime desiderabilia homini, scilicet habere longam vitam in
praesenti, et longam famam in futuro.  Sententia est satis clara,
ideo ordina sic literam: |quegli~, scilicet Jacobus praedictus,
|ripose ancora~,, scilicet faciendo novam petitionem: |di'~,
idest dic nobis, quia videris homo veridicus et fide dignus, |se
cortesia e valore dimora nella nostra terra~, scilicet Florentia,
|s@i come suole~, idest sicut erat tantum pridie tempore nostro,
quia multi erant nobiles, liberaliter et magnifice viventes.  Et
hic nota, quod largatis, sive liberalitas appellatur curialitas,
quia primo et principaliter manavit a curiis principum, ut saepe
patet in isto libro.  Nota etiam quod iste petit de his in quibus
maxime claruerunt, quia qualis est unusquisque talia dicit et
operatur, |o se del tutto se n'@e gita via~, idest, an si omnino
recessit et relegata est a patria.  Et hoc dico: |se l'anima
conduca le tue membra lungamente~, idest si diu vivas vita
temporali, |e se la fama tua luca dopo te~, idest et si fama tua
luceat post mortem tuam, cuius avidissimi sunt poetae, ut saepe
dictum est, et dicetur.

	|70-72.~  Et subdit causam suae petitionis, et vult
breviter dicere: non videatur tibi mirum si sic peto, quia quidam
conterraneus noster nuper mortuus qui paulo ante pervenit ad
istam arenam refert nobis molesta nimis de terra nostra.  Et ut
videas clare quod iste spiritus novus erat idoneus ad referendum
sibi veritatem de curialitate, et ad vituperandam avaritiam,
debes scire quod Guiglielmus Burserius fuit quidam civis
florentinus, faciens bursas, vir secundum facultatem suam
placibilis et liberalis; qui tractu temporis habens odio officium
bursarum, quibus clauditur pecunia, factus est homo curialis, et
coepit visitare curias dominorum et domos nobilium.  Accidit
autem, quod semel applicuit ad civitatem Januae, ubi moram traxit
pluribus diebus, retentus et honorifice tractatus a quibusdam
nobilibus.  Erat in diebus illis in Janua quidam dominus Herminus
de Grimaldis, qui in possessione divitiarum non solum excedebat
januenses, qui sunt ditissimi, sed etiam omnes italicos; et sicut
superabat omnes in opulentia, ita in cupiditate et miseria, ita
quod non solum honorabat alios, sed pro se vivebat parcissime,
cum tamen januenses communiter vivant parce; imo, quod turpius
erat, induebatur viliter, cum tamen januenses generaliter
induantur splendide.  Iste ergo Herminus, audita fama Guiglielmi,
misit pro eo, et introduxit eum in salam cuiusdam pulcrae domus,
quam fecerat noviter fieri.  Et quia adhuc remanserat in eo
aliqua scintilla nobilitatis quam omnino avaritia non extraxerat,
dixit Guiglielmo: Deh domine Guiglielme, vos, qui multa vidistis,
sciretis ne me docere aliquam rem peregrinam numquam amplius
visam, quam possem facere pingi in ista mea sala?  Guiglielmus
audiens suum inconveniens loqui, respondit: Domine, non crederem
posse vos docere, nisi forte essent sternuta, vel similia his. 
Sed si placet, docebo vos unam, quam non credo vos vidisse
unquam.  Dominus Herminus factus avidus, subito dixit: Deh! rogo
vos, dicite mihi; non expectans ipsum responsurum, ut fecit: cui
Guiglielmus praesto dixit: Facite pingi dominam Liberalitatem.
Herminus tunc audito scommate mordacissimo, transfixus fuit tam
forti telo verecundiae, quod quasi mutavit malignum morem avaritiae
in laudem largitatis: et dixit facie flammata rubore: Ego faciam
pingi talem, quod nec vos, nec alius poterit rationabiliter
dicere, quod numquam viderim, vel noverim ipsam. Et ab illa die
in antea tantae fuit virtutis et efficaciae verbum Guiglielmi, quod
postea fuit liberalior et gratiosior omnibus.  Non tamen credas,
quod factus sit prodigus, sicut postea fuit dominus Carolus
Grimaldi de domo sua, qui factus arcipirata valentissimus, apud
mirabile Castellum Monaci infestabat omnes navigantes per mare
Leonis, formidatus etiam a magnis principibus, nedum privatis
mercatoribus.  Ad propositum ergo vide, quanta arte utitur hic
autor, qui fingit, quod Jacobus Rusticutius allegat Guiglielmum
Burserium, qui dolet de curialitate perdita in patria sua, quia
ipse erat optimus judex in tali causa, et bene noverat
curialitatem et curiales suae patriae, et fuit infestus hostis
avaritiae, ita quod in aliena terra, ubi plurimum potest avaritia,
mirabiliter expulit eam de pectore hominis, in quo videbatur
penitus indurata.  Nunc ad literam dicit Rusticutius, adducens
causam quare sic petiverat, |che~, idest quia, |Guglielmo
Borsieri el qual se dole con noi~, idest qui punitur eadem poena
nobiscum.  Et hic vide quod autor per modum incidentiae nominat
unum alium foedatum eadem culpa, et facit memoriam de homine quia
fuit valens curialis, et dicit: |per poco~; hic dicunt aliqui,
quod parum peccavit; istud non videtur verum, quia est de grege
istorum, qui gravius deliquerunt quam primi, de quibus dictum est
in praecedenti capitulo, ideo dicas: |per poco~, idest per parvum
tempus, quia noviter mortuus erat; et ista est intentio literae,
quia nova recentia portaverat istis; nam damnati in inferno
nesciunt quae fiant praesentia in mundo, nisi referatur sibi ab
alio, sicut jam dictum est supra, capitulo X.  Et dicit: |e va l@a
coi compagni~, quia scilicet erat de turma, de qua exiverant ipsi
tres, sicut dictum est in principio capituli, qui quia currebant
jam erant elongati a visu istorum, |assai ne crucia~, idest
tormentat, |con le sue parole~, ultra tormenta flammarum, quia
scilicet dicit nobis, quod cupiditas et vilitas intraverunt
terram nostram loco curialitatis et probitatis.

	|73-75.  La gente.~  Hic autor respondet ad quaesitum
confirmans secundam partem petitionis, scilicet quod probitas et
liberalitas omnino recessit de Florentia; et apostrophans ad
Florentiam clamat indignanter: |O Fiorenza, la gente nova~, quia
scilicet rustici venerunt ad habitandum Florentiam, et nobiles
cives sunt expulsi, sicut dicetur plenius Paradisi capitulo XVI,
|e subiti guadagni~, et per consequens illicita, quia, ut ait
Salomon: ^Substantia festinata cito minuitur~; quasi dicat: et
novae divitiae factae, ubi solebant esse antiquae, quae attestantur
nobilitati, |han generato in te orgoglio e dismisura~; et sic
contra valorem opponit arrogantiam, contra curialitatem,
immensitatem, intemperantiam, sicut potes videre praealligato
capitulo Paradisi, magnas superfluitates florentinorum in domibus
eorum, qui faciunt cameras reginarum de lucris istis subitis, et
non curialitatem alteri; et dicit: |s@i  che gi@a ten piagni~,
idest in tantum, quod tu Florentia jam ploras et doles.

	|76.~  Et subdit quod exclamavit ita vociferanter, unde
dicit: |cos@i gridai con la faccia levata~, quod fuit signum
doloris et irae.  Dolebat enim autor quod rustici venissent ad
civitatem, et ipse et alii nobiles exularent.

	|77-81.  E i tre.~  Hic autor ostendit quomodo praedicti
tres spiritus laudaverunt responsionem nobilem quam fecerat cum
magna libertate et veritate respicientes primo se invicem, unde
dicit: |e i tre che ci@o inteser per riposta guardar l'un
l'altro~, quasi admirantes, |come al ver se guata, e riposer
tutti~, scilicet illi tres spiritus nobiles: |o felice te se si
parli a tua posta~, tam cito, tam breviter, tam veraciter, |se il
soddisfare ad altri~, idest alterius petitioni, |ti costa s@i poco
l'altre volte~, sicut nunc, quasi dicant: non poteras melius,
brevius et clarius insinuasse nobis praesentem Florentiae statum:

	|82-85.~  et deinde concludentes petunt tamam ab autore,
quia aliud petere non poterant, adiurantes ipsum per id quod est
maxime salutare homini peccatori, scilicet dimittere vitia, et
redire ad virtutes.  Dicunt ergo: |per@o fa che favelli di noi a
le genti~, scilicet laudando et memorando virtutes nostras, |se
tu campi d'esti lochi bui~, idest si tu evadas de istis locis
infernalibus obscuris, scilicet a peccatis, |e torni a riveder le
belle stelle~, idest virtutes claras, sicut videtur in fine
Inferni, et in principio Purgatorii, quia fugata nocte peccatorum
autor redibit ad lucem virtutum; |quando ti giover@a dicer, io
fui~, idest quando delectabit te dicere viventibus: ego fui in
inferno mortuorum, et vidi unam pluviam ignis sub qua aliqui
jacebant, aliqui sedebant, aliqui currebant, quia delectabile est
homini recordari laborum praeteritorum, quando pervenit ad
quietem, imo multum gloriatur.

	|86-90.  Indi.~  Hic autor ultimo claudit istam materiam
violentorum contra naturam, dicens illi: |indi rupper la rota~,
idest  solverunt tripudium, finito sermone, |et a fuggirsi~,
valde velociter.  Unde dicit: |le gambe loro isnelle sembiaron
ali~, idest visae sunt alae adeo quod, |uno amen non seria possuto
dirsi~, quod vocabulum tam cito profertur, |cos@i tosto come foron
spariti~, tum quia volebant attingere suos qui praecurrerant
velociter, tum quia steterant ibi cum magno incomodo suo cum toto
tripudio, et dicit: |perch@e al maestro parve di partirsi~; satis
enim dictum erat de tam obscena et tam spurca materia.  Et hic
ultimo adverte, quod autor posuit tot cives suos in ista arena et
in omni genere, sicut inter literatos Brunettum et Franciscum
Accursii, inter clericos episcopum Andream, inter nobiles
Guidonem Guerram et Theghiaium, inter populares Jacobum et
Guiglielmum.  Et vere nimis est culpandum et infamandum vitium
istud in florentiniis, qui faciunt tam indignam iniuriam naturae,
quae dedit eis tam famosas foeminas.  Nota etiam quod illud quod
autor hic fingit de igne cadente et cruciante istos, aliquando
invenitur verum in isto inferno viventium, sicut patuit in
Pentapoli, ubi pluit ignis, et etiam adhuc arena arida sterilis
sicut hic; ideo habet magnam convenientiam cum ista.  Multae etiam
civitates expertae sunt divinum judicium propter hoc, sicut saepe
Florentia aliquando fuit tota cremata, aliquando pro parte magna
olim, sicut tradunt proprie chronicae eorum; sed Dei gratia hodie
videtur multum purgata: videmus etiam quod justitia humana dat
ignem talibus.

        |91-93.  Io lo seguia.~  Ista est quarta et ultima pars
generalis, in qua autor incipit tendere versus materiam fraudium;
et primo continuans dicta dicendis ostendit locum ad quem
pervenerunt dicens: |Io lo seguia~, quia ipse jam praecedebat me,
|e poco eravamo iti~, per aggerem illum, |che 'l suon de
l'acqua~, idest reboatus magnus fluminis Phlegetontis, quod cadit
in alium circulum fraudulentorum, sicut praemissum fuit in
principio huius capituli, |n'era s@i vicino~, quia
appropinquabamus ad finem istius viae, |che per parlar saremmo a
pena uditi~, quia excessus soni perturbabat auditum.

	|94-105.  Come.~  Hic autor describit cursum et casum
istius aquae Phlegetontis per comparationem aquae alterius fluminis
italici.  Et quia comparatio est fortissima et intricatissima
quantum ad sententiam et quantum ad literam, et multi multa
erronea dixerunt in eius expositione, ideo est bene advertendum
ad declarationem eius, quod inter Galliam et Italiam supra
Montemferratum et Januense, est mons, qui dicitur Vesulus,
principium montis Apennini; ex quo monte Vesulo nascitur nobilis
fluvius Padus, qui colligit omnes aquas Lombardiae cadentes a
sinistra Apennini.  Modo omnes tales aquae non derivant per se ad
mare, et immediate, quia omnia flumina Pedemontium et Lombardiae
primo decurrunt ad Padum: deinde Padus portat omnia in mare. 
Primus autem fluvius, qui sine Pado intrat mare est quidam
fluvius, qui vocatur Aries sive Montonus, qui labitur juxta moenia
Forlivii in Romandiola, et apud Ravennam intrat mare, et vocatur
Aqua Quieta in montibus; sed postquam incipit descendere ex
alpibus ad planum, vocatur Aries.  Modo ad propositum; vult
dicere autor, quod sicut fluvius Montonus, qui nascitur in alpe,
primo labitur per loca montana inter saxa, deinde descendit cum
magno murmure ad loca plana et mutat nomen, quia mutat locum; ita
iste fluvius Phlegeton, qui nascitur a montanea Yda, labitur
primo per multa loca, sicut per circulos incontinentium et
violentorum, tamquam per loca montana: deinde cadit cum magno
sono in loco basso et transit per circulos fraudulentorum, et
finaliter facit Cocytum: et sic ista aqua mutat nomen quia mutat
locum.  Nec mireris si dico quod aqua infernalis vadit per loca
montana, quia licet infernus sit totus bassus, tamen unus
circulus est bassior altero, quia semper descenditur inferius;
imo unus circulus potest dici altissimus, alter bassissimus
respective, et omnia flumina infernalia sunt ex una aqua, et
manant ab eodem fonte, licet habeant nomina distincta.  Ex dictis
ergo patet quantum comparatio praedicta sit propriissima, quia una
aqua descendens ab alto monte Cretae primo vocatur Acheron, postea
Phlegeton, et est sicut una aqua descendens ab alto monte
Romandiolae primo vocatur Aqua Quieta, postea Montonus.  Nunc
construe sic literam: |Noi trovammo risonar quell'acqua tinta~,
scilicet Phlegetontis, quae erat tincta rubore, |per una ripa
discoscesa~, idest ruinosam, dirupatam, |s@i ch'avria offese
l'orecchie in poco d'ora~, propter excessum soni magni, |cos@i
come quel fiume ch'@a prima proprio cammino~, quia scilicet primus
per se vadit ad mare, |da la sinistra costa d'Apennino~: omnia
flumina nascentia a sinistra Apennini cadunt in mare adriacum, a
dextra vero in mare tuscum.  Et dicit: |da monte Veso~, idest
citra versus orientem; unde non intelligas quod iste fluvius
nascatur de monte Vesulo, sicut quidam ignoranter dixerunt, quia
sunt ultra ducenta milliaria inter montem Vesulum, de quo
nascitur Padus, et fluvium Montonum qui nascitur in alpibus
Romandiolae supra Forlivium.  Multi etiam per ignorantiam
corrumpunt literam, et dicunt: ^monte niso.~  Dicit ergo: |che~,
idest qui fluvius, |se chiama Acqua Queta~, forte quia tacite,
non sonanter currit; ante enim quam cadat in planum videtur quasi
unum oleum, |suso~, scilicet in montibus, |avanti che divalli~,
idest antequam derivet, |gi@u nel basso letto~, scilicet in
planitiem Romandiolae, |et @ee vacante di quel nome a Forl@i~, quia
non vocatur amplius Aqua Quieta, sed Montonus, forte quia
impetuose currit, |rimbomba~, idest resonat, |l@a sopra san
Benedetto dell'alpe~; est enim ibi monasterium monachorum sancti
Benedicti in Alpe inter Romandiolam et Tusciam, et dicit: |per
cader ad una scesa~, idest propter cadere ad unam descensionem. 
Et describit istum locum ab uno casu incidenti, dicens: |ove~,
idest in quo loco, apud sanctum Benedictum, |dovea esser
ricetto~, idest receptaculum, ita quod receptus capitur hic
substantive, non adiective, |per mille~, idest pro mille
hominibus.  Ad cuius literae intelligentiam volo quod scias, quod
quidam comes regnans in montibus illis decreverat facere ibi unum
castrum sive fortilitium, ad quod reduceret omnes habitantes loci
habentes domos suas et habitacula dispersim, quod tamen non
effecit.

	|106-108.  Io avea.~  Nunc autor volens descendere ad
tractatum novae materiae, scilicet fraudis, facit unam pulcerrimam
fictionem ad illam investigandam.  Ad cuius intelligentiam est
sciendum quod Dantes subtiliter fingit, quod de mandato Virgilii
ipse discinxerit sibi unam cordam qua erat cinctus, et ipsam
tradiderit Virgilio, cum qua proiecta in vallem illam, ipse
traxit unum terribile monstrum sursum.  Per hoc autem figurat
quod volens venari fraudem in generali, convertit se ad
imaginandum si unquam usus fuerat fraude ad seducendas mulieres,
et sic cum corda cepit terribilem piscem in ista aqua terribili. 
Ad literam ergo dicit autor: |Io avea una corda~, idest unam
fraudem particularem, sive unam speciem fraudis, quam bene autor
repraesentat sub specie cordae, quia corda est fortis implicata ex
multis filis, ita fraus ex multis malitiis et fallaciis, |intorno
cinta~, quia erat munitus et armatus corda ad fallendum et
laqueandum alios, ideo habebat cordam circa lumbos, ubi viget
luxuria mulieris, ideo bene dicit: |e pensai alcuna volta prender
la lonza~, idest aliquam mulierem vagam, pulcram, |a la pelle
dipinta~, quia luxuria figurata est per lonciam pictam et
variatam in pelle, sicut plenissime exposui in primo capitulo;
|con essa~, idest cum ipsa corda fraudis, qua homo allicit et
fallit mulieres credulas et lascivas.

	|109-111.~  Et ecce quid feci de corda, |porsila a lui~,
idest ipsi Virgilio, |agroppata e rivolta~, idest conglobatam et
recollectam in unum, et hoc est dicere, quod patefecit rationi in
ista meditatione sua fraudem plenam laqueolis multum praeparatam
ad fallendum; ideo dicit: |poscia che l'ebbi tutta sciolta da
me~, idest postquam manifestavi sibi in totum fraudem mihi
familiarem, |s@i come 'l duca~, scilicet Virgilius bonus dux qui
procurabat quomodo posset traducere istum per istum fortissimum
et periculosissimum passum: et sic nota pulcram fictionem
autoris: nullus est enim modus habilior investigandi generales
fraudes hominum, quam considerare propriam, ut sic a suis vitiis
homo veniat in cognitionem aliorum, et ex particularibus veniat
ad universalia.

	|112-114.  Ond'ei.~  Hic autor ostendit quid Virgilius
fecerit cum ista corda, dicens: |ond'ei~, idest unde ipse
Virgilius, |se volse in sul destro lato~, erat enim in dextro
aggere ripae, |e la gitt@o giuso in quell'altro burrato~, idest in
aliud fossum obscurum et burum, |alquanto di lungi da la sponda~,
ubi erat plus de aqua, in qua latebat falsa bestia quam capere
volebat, et trahere ad ripam.

	|115-117.~  Et subdit autor quomodo coniecturabat per
signa Virgilii, quod aliqua res nova appareret, dicens: |io dicea
fra me medesmo~, tacite in mente mea, |el pur conven~, idest
tantum oportet, |che novit@a responda~, quia videbat Virgilium
stare maxime tacitum, attenctum et astractum; ideo dicit: |al
novo cenno~, idest signum quod apparebat in aqua post jactum
cordae, quia aqua incipiebat paululum moveri, et Virgilius
correspondebat cum oculo motui aquae proportionabiliter; ideo
dicit: |chel maestro s@i seconda~, idest tam attencte sequitur,
|con l'occhio.~

	|118-123.  Ah quanto.~  Hic autor vult ostendere qualiter
Virgilius comprehendit per signa quod ipse cogitabat et credebat;
ideo volens tangere hoc, praemittit unam persuasionem notabilem,
dicens cum admiratione: |Ah quanto gli uomini denno esser cauti~,
idest circumspecti, |presso color~, scilicet viros sapientes et
prudentes qualis erat Virgilius, |che non vegion pur l'opra~,
idest non solummodo vident factum exterius, sed etiam cogitatum
mentis interius, ideo dicit: |ma miran col senno~, idest
respiciunt cum prudentia, |per entro i pensieri~, idest, inter
conceptus interioris animi.  Hoc dicit quia Virgilius per signa
perpendit cogitationem, credulitatem et locutionem intrinsecam et
occultam Dantis; ideo consulit quod homines caveant non solum
quid agant vel dicant extra, sed etiam quid cogitent, quid
loquantur intra, quando sunt in conspectu virorum sapientum qui
sciunt divinare et judicare de secretis cordium, quod ostendit
exemplo sui, quia jam dixit de se: ^io dicea tra me medesmo~, et
licet sic loqueretur intra se tamen statim Virgilius cognovit
quid diceret, unde dicit: |ei~, scilicet ipse Virgilius, |disse a
me: ci@o che io attendo~, idest expecto attencte, |e che 'l tuo
parlar~, scilicet mentale, |sogna~, idest autumat, coniecturat,
|tosto conven che se scopra al tuo viso~, quia coopertum erat sub
aqua monstrum, quod nunc erat venturum ad ripam.

	|124-132.  Sempre.~  Nunc autor descripturus bestiam
mirabilem monstruosam, cui similem numquam rerum natura produxit,
quam vidit secundum quod praedixerat sibi Virgilius, facit aliam
persuasionem valde notabilem antequam dicat se vidisse; unde
dicit: |l'uom dee sempre chiuder le labbra~, idest debet semper
tacere, non narrare, |finch@e 'l puote~, donec casus necessitatis
cogat eum, quia homo saepe compellitur dicere multa quae non sibi
creduntur, |a quel ver ch'@a faccia di menzogna~, idest faciem et
colorem mendacii; et assignat causam: |per@o che senza colpa fa
vergogna~, quia scilicet homo reputatur mendax et vanus, dicendo
meram veritatem.  Hac persuasione facta, autor se excusat si non
servat hic nunc in se illud quod persuadet in alium, dicens: |ma
qui nol posso tacer~, scilicet illud verum quod habet faciem
mendacii; et confirmat hoc sacramento, unde apostrophans ad
lectorem dicit: |e o lettor, io te giuro per le note~, idest per
literas, |di questa comedia~, idest istius operis, quod autor
vocavit comoediam, non tam ratione materiae, quam ratione styli
vulgaris humilis, |s'elle non sian vote di lunga grazia~, idest
favore hominum; bene cognoscebat autor quod ista comoedia debebat
esse diu in magna gratia hominum.  Et sic nota, quod autor jurat
hic per id quod habebat valde, carum, imo nihil erat sibi carius
in mundo, et pro ipso neglexerat quaeque cara, |ch'io vidi una
figura~, scilicet unius bestiae, |maravigliosa ad ogni cor
sicuro~, quia erat monstruosa; ita quod visa fuisset terribilis
aspectu omnis hominis bene cordati, nedum timidi, |venir notando
in suso~, ad superficiem aquae, |per quell'aere grosso e scuro~, 
scilicet infernalem, impurum, caliginosum.

	|133-136.~  Et ultimo autor exprimit modum natandi istius
bestiae per unam comparationem domesticam, quae satis patet,
dicens: |s@i come torna~, scilicet natando sursum, |colui che va
giuso talor a scioglier l'$ancora~, quae est affixa arenae ad
firmandam navim vel saxo, vel alteri  rei; unde dicit:
|ch'aggrappa~, idest apprehendit, |o scoglio o altro ch'@ee giuso
nel mare, ch'in su s'estende~, idest qui emergit supra aquam cum
brachiis natando, |e se rattrappa~, idest recolligit se, |da i
pie'~, ita quod manus ampliat et extendit superius, et pedes
restringit inferius; vocatur autem talis a marinariis plumbarius
Et hic nota quod comparatio est pulcra et propria: primo quia
sicut palumbarius qui steterat sub aqua revertitur sursum per
cordam, ita Gerion qui prius latuerat sub aqua egrediebatur nunc
supra aquam; et sicut palumbarius, redit sursum cum facie aperta,
cum brachiis expansis et pedibus strictis, ita Gerion nunc
veniebat sursum cum facie aperta, brachiis expansis et cauda
scorpionina contracta.


