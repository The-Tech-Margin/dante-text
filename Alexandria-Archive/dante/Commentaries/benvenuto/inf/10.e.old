	|SUMMARIUM.~  CANTUS DECIMUS, ^in quo tractat de
haereticis entibus in tumbis, et sicut Dantes vocatus fuit a
domino Farinata de Ubertis, qui multa declaravit sibi ventura, ac
etiam de partibus Florentinorum, et de eorum expulsione, et de
aliis multis.~

       |Proemio.~  ^Ora sen va per un secreto calle.~  Postquam
in superiori capitulo proxime praecedenti in parte finali autor
noster tractavit et determinavit de vicio et supplicio
haereticorum in generali, nunc consequenter in isto praesenti
capitulo X prosequitur eamdem materiam haereticorum, et in
speciali de una damnabili specie haeresis.  Et istud capitulum
potest breviter dividi in quatuor partes generales; in prima
quarum autor tractare volens de specie pessima haereticorum,
introducit unum spiritum modernum infamatum tali haeresi, cum quo
loquitur de sua patria et suis civibus.  In secunda, introducit
alium spiritum modernum de eadem secta haereticorum, cum quo
loquitur de filio eius, ibi: ^Alor sorse.~  In tertia revertitur
ad loquendum cum primo spiritu ad finiendam materiam inchoatam
secum, sed nondum finitam, et movet illi unam quaestionem
incidenter, ibi: ^Ma quell'altro.~  In quarta et ultima petit a
dicto spiritu de aliis damnatis suae sectae, et confert cum
Virgilio de suo exilio sibi praenuntiato a dicto spiritu, ibi: ^E
gi@a il maestro.~ 

	|1-3.~  Ad primam dico quod autor tractaturus de
singulari specie haereticorum praemittit continuationem suam; quia
enim in fine praecedentis capituli autor noster dixerat: ^Intramo
tra i mart@iri et alti spaldi~, ideo nunc specificat iter quod
fecerunt, dicens: |lo mio maestro~, scilicet Virgilius, |ora sen
va per un secreto calle~, scilicet ambulatorium praedictum,
distinctum vel separatum, non frequentatum ab adeuntibus, |tral
muro de la terra e li mart@iri~, idest inter muros altos et fortes
civitatis Ditis, et poenas amaras haereticorum, |et io dipo le
spalle~, supple, vado sequens vestigia eius.

	|4-6.~  |O vert@u.~  Hic autor facit suam orationem ad
Virgilium, in qua mirabiliter captat benivolentiam eius, dicens:
|o vert@u somma~: et hic attende quod autor prima facie videtur
invocare virtutem divinam, et tamen non est sic; ideo debes
restringere dictum sic: |o vert@u somma~, idest, o Virgili summe
poeta, qui summam virtutem tuam ostendisti in descriptione
Inferni, sicut patet VI Eneidos, ubi Virgilius facit ultimum de
potentia, ideo dicit: |che mi volvi per li ampi giri~, idest qui
circumducis me per circulos infernales, qui sunt ampli et capaces
magnae multitudinis, licet continuo restringantur versus centrum;
unde infra dicit autor, quod una vallis vicina centro volvit xxii
miliaria, vel secundum aliam literam: |empii~; cum enim omnes
circuli infernales sint impii, praecipue isti circuli secuturi
sunt impii; |parlame e sodisfame a i me' disiri Come a te piace~,
quasi dicat: scis quid expediat mihi, ideo secundum tuum placitum
responde mihi ad ea quae desidero scire circa istam materiam.

	|7-9.~  Vellem enim libenter videre aliquos de aliqua
secta particulari haereticorum, quia non dixisti mihi nisi parum
in generali; ideo petit: |la gente~, scilicet haereticorum, |che
giace per li sepolcri~, ita quod non videntur, |potrebbesi
vedere~? et statim confirmat, quod possint videri duplici signo:
primo, quia omnia sunt aperta; secundo, quia nullus est ibi ad
custodiam; unde dicit: |gi@a son levati tutti i coperchi~; de more
enim est quod quando sepulcra mortuorum sunt aperta, quilibet
potest ire licenter ad videndum qui sunt intus, |e nessun guardia
face.~  Dicunt aliqui et male, idest nullus respicit nos; ideo tu
dic: nullus facit custodiam, quasi dicat non videtur hic esse
aliquis custos impediens nos, sicut invenimus semper supra in
ingressu circulorum et istius civitatis potissime. 

	|10-12.~  Et subdit responsionem Virgilii, qui primo
respondet ad id quod autor tetigit de apertura sepulcrorum, et
tangit tempus quo sic stabunt; unde dicit: |e quelli a me~,
scilicet Virgilius respondit: |tutti seran serrati~, sicut nunc
sunt aperta, |quando torneranno di Josaphat~, idest a die
iudicii, |qui~, idest huc ad istud supplicium, lata sententia,
quia tunc post iudicium non erit amplius poenitentiae locus, |coi
corpi che la s@u lassati hanno~, et sic duplicabitur poena.

	|13-15.~  |Suo.~  Hic Virgilius facta continuatione, nunc
describit unam principalem sectam haereticorum, de qua hic
intendit; unde nota quod autor utitur hic magna arte. 
Consideravit enim quod multae et diversae fuerant species
haereticorum, et quod aliqui habuerunt multos sequaces sicut Arius
tempore Ambrosii; et ideo si voluisset de omnibus vel de pluribus
tractare, poterat facere magnum librum; ideo ex omnibus elegit
unam sectam, quae videtur habere plures sequaces quam aliqua alia,
et quae destruit fundamentum fidei et omne bonum humanae vitae. 
Epicurei enim negant immortalitatem animae, et per consequens non
est dare infernum, nec purgatorium, nec paradisum; quae opinio non
solum est contra sacram theologiam, sed etiam contra omnem bonam
philosophiam; unde non solum ponit errorem in fide, sed etiam in
scientia humana.  Non ergo dicas quare autor hic nominat
Epicurum, cum non fuerit Christianus, quia haeresis etiam fit in
philosophia.  Nunc ordina literam sic: |tutti i sequaci~,
scilicet Epicurei, |che fanno l'anima morta col corpo~, ita quod
secundum eos intellectus non differt a sensu, et ex hoc
inconvenienti epicureorum incurrebant aliud, quia scilicet
ponebant summum bonum in voluptate, |hanno suo cimiterio~, idest
suum sepulcrum in cimiterio aliorum haereticorum, |da questa
parte~, ostendebat sibi locum cimiterii, et vult dicere quod
omnis princeps alicuius haeresis habet in illo cimiterio suam
arcam magnam, in qua habet omnes suos sequaces secum; sed inter
caeteros Epicurus habet arcam maximam et magnam turbam valde
sequentium eum; ideo dicit, |con Epicuro.~  Et hic nota quod de
isto Epicuro inveniuntur opiniones valde contrariae.  Nam Seneca
moralis multum comendat eum, et saepe allegat eius sententias
pulcras.  Hieronymus etiam contra Jovinianum haereticum dicit,
quod Epicurus fuit totus sobrius et temperatus, et ita alii
multi.  Tullius autem e contra saepe vituperat eum in multis
libris; unde III Tusculanarum damnat eius opinionem de voluptate,
et multum indignatur contra illos qui dicebant: ipsum non
intelligere dicta Epicuri; unde adducit ibi textum eius, ut ex
eius litera evidenter appareat error eius; et Horatius tantus
moralis appellat eum porcum.  Sed breviter quidquid dicatur, dico
quod autor merito et laudabiliter ponit Epicurum mortuum et
sepultum, qui posuit errorem maxime contrarium isti optimo operi
suo; data enim mortalitate animarum cessant supplicia et proemia
animarum, de quibus autor facit totum opus; ideo bene dicit
Tullius contra illum errorem: ^Jampridem Epicureorum deos
negantium omnis est explosa sententia.~  Et alibi: ^Non audet
Epicurus deos negare, sed dicit eos nihil agere, nihil curare.~ 
Ergo bene Epicurus numquam posset satis vituperari, de quo alibi
dicam plura.
	
	|16-21.~  |Per@o.~  Hic Virgilius ex dictis concludit
autori quod satisfiet petitioni quam fecit valde cito, et ultra
hoc etiam alteri rei quam scire desiderat, de qua non petit. 
Autor enim petiverat supra a Virgilio, si gens jacens per
sepulcra poterat videri; et ultra hoc desiderabat scire si
aliquis suus florentinus, vel alius spiritus modernus erat inter
istos haereticos, et de hoc non petiverat.  Dicit ergo: |per@o ser@a
tosto sadisfatto a la dimanda che me faci~, idest petitioni
generali de visione haereticorum: |quincentro~, scilicet inter
istas arcas, |et ancor al disio che tu me taci~, idest etiam
desiderio particulari cito satisfiet, de quo nihil mihi dicis. 
Et statim patebit per effectum, quia statim perpendet quod isti
possunt videri, et cognoscet aliquos in speciali, et praecipue
Farinatam de Ubertis, de quo dixit supra capitulo VI, quod multum
desiderabat audire nova; et sic vide quomodo Virgilius ex isto
modo loquendi prestitit materiam autori loquendi breviter, quia
praevenit autorem, et noluit expectare interrogari amplius ab eo,
quod autor habuit valde gratum; et commendat eum de hoc, et dicit
quod non ob aliam causam ipse tacet interdum desideria sua, nisi
ut non displiceat sibi; sed ipse alias didicit ab eo saepe, et
modo de novo discit dicere pauca; unde dicit: |et io~, idest ego
Dantes respondi: |O buon duca~, idest o Virgili qui bene me
docuisti loqui modicum, |io non tegno nascosto a te mio core~,
idest non taceo conceptus cordis mei, |se non per dicer poco~,
idest ut sim parviloquus, quia timeo esse tibi molestus, |e tu
m'hai disposto a ci@o~, scilicet ad modicum loqui, |non pur mo~,
quasi dicat: imo alias saepe et nunc etiam.  Unde nota quod
Virgilius fuit valde amator brevitatis in loquendo et scribendo,
sicut dictum est capitulo IV, et saepe suadet brevitatem in libris
suis; unde libro Georgicorum dicit: ^Optima quaeque dies miseris
mortalibus aevi Prima fugit~ etc. et alibi: ^sed fugit interea,
fugit irreparabile tempus.~  Similiter autor noster summe fuit
tardiloquus, ita quod raro vel numquam loquebatur nisi
interrogatus; et saepe, interrogatus de re vana, nihil
respondebat, et quando respondebat de re digna, verba eius erant
brevia et sententiosa valde; ideo bene dicit Horatius: ^Quicquid
praecipies esto brevis~ etc.

	|22-24.~  |O Tosco.~  Nunc autor ponit effectum
promissionis Virgilii, quia introducit unum spiritum modernum
conterraneum suum.  Ad cuius cognitionem est sciendum, quod iste
spiritus fuit quidam miles florentinus, nomine Farinata de
Ubertis, nobilis et potens tempore suo, princeps partis Ghibelinae
in Florentia, vir prudens et probus, ut dicetur statim; tamen
imitator Epicuri non credebat esse alium mundum nisi istum; unde
omnibus modis studebat excellere in ista vita brevi, quia non
sperabat aliam meliorem.  Ideo fingit istum nunc surgere de arca
magna Epicuri, et alloqui eum cum captatione benivolentiae sub
ista forma.  |O Tosco~, iste spiritus audiverat autorem
conferentem cum Virgilio loqui tusce et florentine; ideo factus
avidus videndi et audiendi eum, subito surrexit et vocavit eum
tuscum, et dicit: |che ten vai vivo~, scilicet cum carne, quantum
ad fictionem, vel quantum ad moralitatem, |vivo~, idest non
mortuus in aliqua specie haeresis, non epicureus, non voluptuosus
sicut nos; vel vere autor noster fuit summe catholicus ultra
omnes poetas ante eum, |cos@i parlando onesto~, idest
honorabiliter et ornate loquendo de modo loquendi breviter, quod
valde convenit viro sapienti et honesto, |per la citt@a del foco~;
appellat civitatem Ditis, civitatem ignis, quia quamvis in ipsa
sit maximum frigus sicut in fundo, tamen in introitu prima poena
est ignea, et ita alibi; et petit dicens: |piacciate di restare
in questo loco~, idest facere modicum moram mecum hic, ut possim
modicum loqui tecum; 

	|25-27.~  et probat quod debeat restare, quia civis suus
est, unde dicit: |la tua loquela~, bene dicit quia nullum loqui
est pulcrius aut proprius in Italia quam florentinum, |ti fa
manifesto~, idest manifestat te esse: |nat@io~, idest nativum,
oriundum, |di quella nobil patria~, idest civitate Florentiae, quae
est nobilis patria mea et tua; et dicit: |a la qual forsi fui
troppo molesto~, quantum enim iste fecerit magna damna patriae
dicetur infra; et dicit notanter: |forsi~, quia tamquam expulsus
poterat excusabiliter hoc facere, sicut olim Marcus Coriolanus
contra Romam ingratam patriam suam; dicit etiam: |troppo~,  quia
excessit medicina modum; nam large fudit sanguinem suorum civium,
et tamen, considerato amore patriae, potius debuisset facere sicut
olim Marcus Camillus, qui ingratam sibi patriam de manu hostium
magnanimiter liberavit, et incensam et eversam reparavit. 

	|28-30.~  Et subdit autor unde venerit ista vox sonora,
|usc$io subitamente d'una de l'arche~, scilicet de arca
Epicureorum, in qua erat Farinata, |per@o m'acostai un poco pi@u al
duca mio~, quasi dicat: retraxi me versus Virgilium fugiens ab 
arca, |temendo~, quia ^res animos incognita turbat~, sicut dicit
ipse Virgilius: autor enim erat invasus subito et nesciebat a
quo.

	|31-33.~  |Et ei~, Hic autor ostendit quomodo Virgilius
reduxerit eum versus Farinatam, et tangit actum sui et illius, et
est litera satis clara; unde dicit: |et ei~, scilicet Virgilius,
|me disse volvite~, idest volve te versus arcam, |che fai~? quasi
dicat: quid fugis timide illum, ad quem deberes avide accedere?
unde dicit: |vedi l@a Farinata~, quem desiderasti alias videre,
|che s'@ee dritto~, ubi primo iacebat, et ideo: |tutto 'l vedrai
da la cintola in su~, idest supra zonam vel corrigiam, ab inde
enim infra videri non poterat quamvis esset rectus, quia erat
intra arcam. 

	|34-36.~  Et autor subito paruit, unde dicit: |et io avea
gi@a fitto el mio viso nel suo~, ut bene recognoscerem eum, |et
ei~; scilicet Farinata, |sorgea col petto e con la fronte~, idest
pectore resupinato et fronte clara, quasi dicat, magnifice et
superbe; fuit enim Farinata superbus cum tota sua stirpe.  Unde
autor XVI capitulo Paradisi exclamat: ^o quali vidi quei che son
disfatti per lor superbia~, et dicit: |come avesse lo 'nferno a
gran despetto~, idest mundum, quia magnanimus fuit et videbatur
spernere alios. 

	|37-39.~  Et subdit quod Virgilius non contentus dixisse
hoc verbis, impulit eum manibus; unde dicit: |e le man animose e
pronte del duca~, idest manus Virgilii, qui fuit vere magnanimus,
ut dictum est II capitulo, |me pinser tra le sepolture a lui~,
quia autor libenter erat locuturus isti de gestis et mutationibus
suae patriae, quorum iste fuerat magna pars; ideo dicit: |dicendo
le parole tue sien conte~, quasi dicat: loquere cum isto
familiariter clare, quia iste novit ea de quibus tu vis scire et
facere memoriam.

	|40-42.~  |Com'io.~  Hic autor facturus sermonem longum
cum Farinata praemittit petitionem eius ad se dicens: ille
Farinata: |guardome un poco~, ut videret aspectum autoris,
|com'io fui a pi@e de la sua tomba~, idest quam cito fui iuxta
sepulturam suam; et quia visum fuit sibi quod esset notabilis
homo; |poi quasi sdignoso~, more superbi, |me dimand@o: chi for li
magior tui~, quasi dicat: de qua stirpe Florentiae fuisti?  

	|43-47.~  Et continuo autor subdit suam responsionem,
dicens: |io ch'era d'ubidir desideroso~, propter causam iam
dictam, |non gliel celai~, quia scilicet eram de nobili stirpe
sicut ipse, |ma tutto li apersi~, quia dixi quod fuerant
Aldigherij, qui descenderant ex Heliseis etc. et hoc feci ut
provocarem ipsum ad dicendum illud quod dixit: ideo dicit: |unde
ei~, idest propter quod ipse Farinata, |lev@o le ciglia un poco in
suso~, quia scilicet aliquantulum factus est magis indignatus,
|poi disse~: replicat contra autorem, et dicit: tui maiores
tamquam magni guelphi, |fieramente fuoro aversi a me~, idest
acerbe fuerunt inimici et contrarii mihi tamquam magno ghibelino,
|et ai miei primi~, scilicet Ubertis, |et a mia parte~, scilicet
ghibelinae.  Et sic nota quod Dantes fuit guelphus et ex guelphis
parentibus, quamvis multi contrarium dicere et affirmare
conentur, vel ex ignorantia, vel ex animositate.  Et ut alias
rationes omittam, Dantes non fuisset Florentiae in magno statu, et
in MCCC unus de regentibus et regnantibus, si fuisset ghibelinus
nobilis, quum iam per tot tempora ante ghibelini essent expulsi
et dispersi de Florentia.  Tamen autor noster guelphus
originaliter, post expulsionem suam factus est ghibelinus, imo
ghibelinissimus, sicut aperte scribit Boccacius de Certaldo in
suo libello de vita et moribus Dantis; unde, quod ridenter
refero, quidam partificus, hoc audito, dixit: vere hic homo
numquam facere poterat tantum opus, nisi factus fuisset
ghibelinus. 

	|48.~  Et probat Farinata ab effectu inimicitiam, quam
habuit in communi cum praedecessoribus Dantis, dicens: |s@i che per
due fiate li dispersi~, quia scilicet expuli eos de patria.  Unde
nota quod Farinata, princeps partis ghibelinae expulit bis
guelphos de Florentia, praecipue nobiles, tempore Federici
secundi, quando istae partialitates fuerunt in magno fervore in
Italia, et specialiter in Tuscia, et specialissime in Florentia. 
Unde vidi literam, in qua Federicus laetatur, quod ghibelini de
Florentia amici sui expulerunt guelphos; imo Federicus quosdam
nobiles guelphos captos duxit secum in Apuliam, quos omnes fecit
exosculari et macerari in mari: unde ipse Federicus venit semel
in comitatum Florentiae, sed numquam voluit intrare civitatem,
quia audiverat ab astrologis suis quod erat moriturus Florentiae;
sed mortuus est tandem in alia Florentia, quae est in Apulia. 

	|49-51.~  Sed Dantes bene reddit sibi vicem, si ille
obiecerat sibi expulsionem suorum: unde dicit: |Rispos'io a 
lui~: idest ego respondi illi Farinatae: |ei~, scilicet mei
maiores, et alii guelphi, |tornar d'ogni parte l'una e l'altra
fiata~, et maxime tempore Caroli veteris, qui vicit Manfredum
filium praedicti Federici, cuius favore guelphi redierunt
Florentiam, Farinata expulso cum suis ghibelinis: |s'ei for
cacciati~, et concludit autor ad maiorem contumeliam: |ma i
vostri~, scilicet Uberti et alii ghibelini |non appreser ben
quell'arte~, idest non bene didicerunt artem redeundi, sicut
nostri; quia scilicet numquam reversi sunt, imo dispersi sunt per
totum mundum.

        |52-54.~  |Alor surse a la vista scoperchiata.~  Ista est
secunda pars generalis, in qua autor introducit alium spiritum
florentinum manifestum epicureum, qui inquirit de filio suo.  Ad
cuius cognitionem est sciendum, quod iste secundus spiritus fuit
quidam miles florentinus nomine Cavalcante de Cavalcantibus. 
Iste omnino tenuit sectam epicureorum, semper credens, et suadens
aliis, quod anima simul moreretur cum corpore; unde saepe habebat
in ore istud dictum Salomonis: ^Unus est interitus hominis et
iumentorum, et aequa utriusque conditio.~  Iste fuit pater
Guidonis Cavalcantis, qui fuit alter oculus Florentiae tempore
Dantis, de quo alibi dictum est, et dicetur.  Ideo bene autor
inducit hic istum militem, quia magnus epicureus fuit, et ut
faciat memoriam de isto Guidone viro excellente; et fingit, quod
ipse petat de filio suo; unde continuans dicta dicendis, dicit
autor: |una ombra~, idest anima Cavalcantis, |sorse alor~, idest
surrexit tunc, non expectans quod Farinata amplius replicaret,
contra autorem, |a la vista scoperchiata~, idest ad arcam
discopertam ad videndum, |lungo questo~, idest versus Farinatam
praedictum, quia erat in eodem sepulcro secum, sicut fuerat in
eadem pessima credulitate, |infin al mento~, quia non surrexerat
recte in pedibus sicut Farinata; ideo dicit: |credo che s'era in
ginocchie levata~, per hoc innuit autor quod iste non erat tantae
magnificentiae, nec tam alti cordis sicut Farinata.  Iste cum
audisset autorem conferentem multa cum Farinata de novitatibus
Florentiae, et de expulsione et reversione partis, surrexit statim
libenter ad videndum autorem, qui ita mordaciter tangebat
ghibelinos, quia ipse Cavalcante erat guelphus cum suis: ideo
bene fingit autor quod surrexit contra Farinatam, quia Farinata
loquendo contra Dantem de expulsione suorum, implicite tetigerat
etiam expulsionem praedecessorum ipsius Cavalcantis.  Et sic vide
quod autor ponit duos epicureos simul de parte contraria, unum
ghibelinum, alterum guelphum, quorum unus meretur famam ratione
gestorum suorum, alter ratione filii. 

	|55-56.~  |Dintorno.~  Hic autor ostendit quomodo
Cavalcante se habuerit erga eum actu et verbo, dicens: ille
spiritus, |me guard@o dintorno come avesse talento di veder
s'altri era meco.~  Hoc fingit autor quia videbatur verisimile
Cavalcanti quod Guido filius suus deberet esse cum Dante, quia
fuerunt duo lumina Florentiae, unus philosophus, alter poeta,
eodem tempore, de eadem parte, amici et socii; 

	|57-60.~  ideo dicit: |e disse piangendo~, quando vidit
quod eram solus vivus, et quod Guido non erat mecum, sicut ipse
imaginabatur, |poich@e 'l sospicar fu tutto spento~, idest
postquam eius suspitio et credulitas fuit omnino exclusa et vana,
quia scilicet non vidit filium suum, |mio figlio~, scilicet,
Guido, |ov'@ee~, quasi dicat: quid facit? marcet ipse otio? |e
perch@e non @ee teco~, quasi dicat: quare non facit ipse aliquid
pulcrum opus cum speculatione animi, sicut tu facere videris, cum
sit vir alti ingenii et habeat bonam aptitudinem ad omnem pulcram
inventionem? et hoc dico: |se tu vai per questo carcer cieco~,
idest per Infernum, qui est carcer animarum, et maxime animae
haereticorum possunt dici carceratae, quia sunt inclusae intra
arcas, et possunt dici coecae, quia erraverunt in fide, |per
altezza d'ingegno~, quasi dicat: filius meus Guido fuit non minus
perspicacis ingenii quam tu, et ex istis verbis potes perpendere,
quomodo Dantes iverit ad Infernum; quia scilicet per altitudinem
ingenii et altam speculationem animi. 

	|61-63.~  Et subdit autor responsionem suam ad quaesitum,
et respondet breviter quod Guido non potest facere istam
descriptionem Inferni, quia non est poeta sicut ipse; unde dicit:
|et io a lui~, scilicet dixi: |da me stesso non vegno~, quia non
sum solus vel primus inventor istius materiae, imo habui Virgilium
qui fecit mihi viam; ideo dicit: |colui ch'attende l@a~, idest
Virgilius qui expectat me ibi, |me mena per qui~, idest per
Infernum, et sic habui bonum ducem; et tangit curialiter illum
Guidonem dicens: |forse cui Guido vostro ebbe a disdegno.~  Et
hic nota quod iste Guido non est delectatus in poeticis, licet
fuerit acutus philosophus et subtilis inventor, qui fecit inter
alia unam cantionem de amore ita profunde quod AEgidius romanus
non erubuit facere comentum super eam; et Dinus florentinus
magnus physicus similiter glosam fecit.  Modo ad propositum
Guido, sicut et aliqui alii saepe faciunt, non dignabatur legere
poetas, quorum princeps est Virgilius; sed certe Dantes alium
honorem et fructum consecutus est ex poetari, quam Guido de solo
philosophari, quia errorem quem pater habebat ex ignorantia, ipse
conabatur defendere per scientiam.

	|64-66.~  |Le sue.~  Hic autor facit antipoforam,
respondens quaestioni tacite, quia aliquis posset dicere: quomodo 
respondisti tu ita plene isti? quomodo sciebas tu quod ipse esset
Cavalcante, et quod peteret de filio suo Guidone?  Ad quod
respondet autor, quod ex forma verborum et qualitate poenae ipse
devenerat in cognitionem eius.  Dicit ergo: |le sue parole~, quia
scilicet ille petiverat, quare filius suus non erat secum, si
ipse ibat per Infernum ex altitudine ingenii; et autor statim
cognovit quod loquebatur de Guidone, quia bene sciebat quod illo
tempore in Florentia non erat aliud ingenium par sibi, |el modo
de la pena~, quasi dicat: quia videbam eum inter Epicureos,
|m'avean gi@a letto il nome di costui~, scilicet Cavalcantis,
absque eo quod ipse manifestaret se aliter, |per@o fu la risposta
cos@i piena~, sicut audisti.

	|67-69.~  |Di subito.~  Hic autor ponit effectum
responsionis suae, quae fuit quod ille spiritus statim ex verbis
autoris praesumpsit ne filius suus Guido esset mortuus; dicit
ergo: et ille Cavalcante |dricciato di subito~ quia ex suspitione
surrexit in pedibus, ubi primo stabat in genibus intra arcam,
|grid@o come dicesti egli ebbe~, quasi dicat: cur dixisti tu, 
habuit de praeterito, et non dicis habet de praesenti?  Unde
attende hic quod autor noster respondendo Cavalcanti dixerat,
quod Guido filius eius habuit ad indignationem Virgilium, et sic
fuerat usus verbo praeteriti temporis, non quod vellet dicere
Guidonem fore mortuum, sed quod Guido a iuventute congruo tempore
non vacaverat poetis sicut ipse Dantes; sed Cavalcante timuit ne
filius esset mortuus; ideo surrexit subito totus territus, et
dicit: quomodo dixisti: habuit? |non viv'egli ancora~, credebat
filium vivere, et vivebat de rei veritate, licet modicum esset
victurus, quia mortuus est in confinibus propter illas
partialitates, |non fere gli occhi suoi el dolce lume~? quasi
dicat nonne fruitur ipse dulci vita viventium ad differentiam
illius vitae infernalis amarae? 

	|70-72.~  Et subdit autor quod ille cecidit ex dolore
quando vidit ipsum tardare responsionem; unde dicit: et ille 
spiritus |ricadde supin~, scilicet intra arcam, |quando s'acorse
d'alcuna dimora, ch'io facea dinanci a la risposta~, quasi dicat
: quando cognovit quod ego faciebam aliqualem pausam antequam
responderem sibi, |e pi@u non parve fuora~, quia non redivit
amplius cum autore, imo remansit cum dolore inter epicureos suos,
ita quod addita est afflictioni afflictio; sed Dantes non fecit
istam tardationem ad istum finem, sed quia incurrerat unam
dubitationem, de qua dicetur in parte sequenti.

        |73-75. Ma quel altro.~  Ista est tertia pars generalis
in qua autor revertitur ad finiendam materiam quam incoeperat cum
primo spiritu Farinatae; et primo continuans dicta dicendis,
dicit: ille Cavalcante ita cecidit alteratus; |ma quel altro
magnanimo~, scilicet Farinata, de cuius magnanimitate animi
statim dicetur, |a cui posta ristato m'era~, idest ad cuius
requisitionem astallaveram me ibi, quando dixit supra: ^piacciati
di restare in questo luoco, non mut@o aspetto~, idest non mutatus
vel turbatus fuit in facie, licet dixissem sibi rem
molestissimam, scilicet quod sui ghibelini fuerant expulsi sine
reversione, |n@e mosse collo, n@e pieg@o sua costa~, quasi dicat:
non flexit se parum vel multum; et per hoc notat integritatem
huius viri et constantiam in adversis; 

	|76-78.~  sed respondet ad id quod supra dixerat autor,
unde dicit: ^Ma~, ille Farinata, |continuando se al primo detto~,
idest respondendo dicto meo, quando dixi supra: ^ma i vostri non
appreser ben quell'arte, disse~, scilicet mihi Danti, |ci@o me
tormenta pi@u che questo letto~, idest sepultura in qua iaceo
inter flammas, |se gli~, scilicet ghibelini, |han male appresa
quell'arte~, scilicet redeundi. 

	|79-81.~  Deinde Farinata, sicut est de more
contendentium de istis partialitatibus, reddit vicem suam autori,
et praenuntiat sibi quod in brevi ipse expelletur de Florentia
numquam reversurus et adhaerebit ipsis ghibelinis; unde dicit: |ma
la faccia de la donna che qui regge~, idest forma lunae quae est
regina Inferni, |non fia raccesa~, idest non renovabitur, quia
luna reaccenditur omni mense et renovatur, |cinquanta volte~,
quasi dicat: non praeteribunt quinquaginta lunationes, idest
quinquaginta menses, quod est dicere non transibunt quatuor anni,
|che tu saprai quanto quell'arte pesa~, scilicet expelli sine
reditu; et sic fuit de facto, quia autor bannitus fuit anno
MCCCIII.  Et vide quam subtiliter autor dicit unam rem grossam,
et est modus loquendi usitatus, quia tota die dicimus: non
praeteribunt tot menses quod sic erit.  Et hic nota, quod vidi
aliquos sapientes mirari de eo quod dicit hic autor, quia non
intelligunt modum loquendi poeticum, et dicunt: quid est dicere 
quod luna est regina Inferni?  Debes ergo scire quod luna
fingitur a poetis esse regina Inferni, idest istorum inferiorum;
nam maxime regit ista inferiora terrena; primo, ratione suae
vicinitatis, quia est inferior caeteris planetis, et dicitur fex
planetarum, sicut terra elementorum, et est mater humoris, sicut
sol fons caloris: secundo, ratione suae velocitatis, quia in
triginta diebus et minus percurrit totum zodiacum, unde faciliter
mutat aerem, et facit ventos et pluvias, et mutat et movet aquam,
quia luna attrahit humorem de longinquo, sicut magnes ferrum:
tertio, quia est significatrix omnium planetarum superiorum; unde
est sicut instrumentum quo vinum reponitur in vegetem, quia
scilicet recepit de supra influentiam aliorum planetarum et
transfundit super nos; ideo fere in omnibus sequimur motum lunae,
sicut in navigando, in dando medicinas, et ita de aliis.

	|82-84.~  |E se tu.~  Hic Farinata petit ab autore quare
populus florentinus guelphus est ita obstinatus contra suos 
ghibelinos exules; unde adiurat autorem, dicens: |e se tu redi
mai nel dolce mundo~, idest si Deus det tibi tantam gratiam, quod
ex isto inferno tu redeas ad infernum viventium, qui est dulcis
respectu istius mundi defunctorum, |dimme perch@e quel popolo~,
scilicet florentinus, |@ee s@i impio~, quia numquam utitur pietate
vel misericordia, |incontra i miei~, scilicet Ubertos et alios
nobiles ghibelinos, |in ciascuna sua legge~, quia semper quando
fit aliqua reformatio Florentiae de exulibus rebanniendis
excluduntur Uberti, Lamberti, et quidam alii: unde Florentini
sunt magis partifices, quam alius populus Italiae; nam quando
vocant capitaneum, potestatem, vel alium officialem, volunt quod
omnes usque ad minimum sint vere guelphi. 

	|85-87.~  Et subdit autor responsionem suam ad quaesitum;
et dicit breviter, quod crudelis occisio facta de civibus
florentinis in conflictu Montis-aperti, est causa quae fecit
populum ita impium contra ghibelinos.  Ad cuius cognitionem est
breviter sciendum, quod in MCCLVIII, Uberti volentes superbia sua
submittere populum, fuerunt expulsi cum furore, et in ipso
tumultu fuit interfectus quidam Schiatucius de Ubertis, et alius
nomine Ubertus Cairia captus decapitatus fuit; Farinata cum aliis
Ubertis et quibusdam nobilibus ghibelinis ivit Senas, ubi tunc
vigebat pars ghibelina.  Post duos annos, videlicet MCCLX,
Florentini cum amicitiis eorum, scilicet Lucanis, Pistoriensibus,
Urbevetanis et aliis iverunt de mense augusti cum magno exercitu
et maximo apparatu victualium ad fulciendum Montem-alcinum, quod
est castellum in comitatu Senarum, contra quos venerunt dominus
Provincianus Sylvanus dominus senarum, comes Iordanus affinis
regis Manfredi, missus ab eo cum octingentis equitibus
theutonicis in subsidium Senarum, dominus Farinata de Ubertis,
dominus Gerardus de Lambertis cum suis ghibelinis pulsis de
Florentia, et concurrerunt ambae partes totis viribus apud
Montem-apertum, ubi, breviter dicendo, Florentini fuerunt
debellati cum magna strage suorum; pauci equites interfecti
fuerunt, sed de populo facta fuit crudelis caedes; quatuor millia
remanserunt mortui, multi capti, et amiserunt totam praedam, quae
erat maxima.  Ex isto conflictu terribili, multum fuerunt
debilitatae vires partis guelphae in Thuscia; de qua victoria
cardinalis Octavianus de Ubaldinis fecit magnum gaudium in curia;
tunc alius Cardinalis, dictus Albus, dixit: quid laetaris? quod
victores erunt victi perpetuo? et sic visus est propheta, quia
usque in hodiernam diem ghibelini de Florentia sunt exclusi. 
Fuit autem iste infelix conflictus una die sabati quarta
septembris.  Qua de re guelphi territi recesserunt de Florentia
et iverunt Lucam, et die dominica XVI septembris ghibelini
reversi sunt Florentiam cum comite Iordano praedicto, et fecerunt
Potestatem comitem Guidonem novellum, et fecerunt populum iurare
fidelitatem Manfredo.  Deinde confoederaverunt se cum Pisanis,
Senensibus, Pistoriensibus et aliis contra guelphos et contra
Lucanos; sed postea anno quinto, Comes Guido Guerra cum gente
Caroli primi expulit ghibelinos de Florentia, ut dicetur alibi. 
Nunc ad literam veniendo dicit autor: |et io a lui~, supple,
respondi illi Farinatae: |lo strazio grande e scempio~, idest
fatuum et immane facinus, |che fece l'Arbia colorata in rosso~,
idest quod tu et alii ghibelini fecistis de populo florentino
apud Arbiam, qui est fluvius labiens ad radices Montis-aperti,
ubi fecistis tantam sanguinis fusionem Florentinorum, quod aqua
mutato colore facta est rubea sanguine, ita quod tu de aqua
bibere non potuisti, sicut olim Marius non potuit bibere de aqua
Athesis infecta sanguine Theutonicorum, quorum mirabilem stragem
fecerat, |fa far tal oracion nel vostro tempio~, et istud
exponitur comuniter, idest in Florentia; sed ista expositio
videtur mihi nimis larga; imo credo quod loquatur stricte de
templo.  Nam debes scire quod Florentiae apud palatium Priorum est
una ecclesia, quae fuit olim capella Ubertorum, et ibi
sepeliebantur corpora.  Modo in ista ecclesia saepe celebrabantur
consilia; et quando fiebat aliqua reformatio de bannitis
reducendis vel simili re, semper excipiebantur Uberti et
Lamberti.  Et ideo bene dicit autor, quod crudelitas facta apud
Montem-apertum facit fieri tales orationes in templo Ubertorum. 
Et nota pulcrum modum loquendi: in templo enim solent facere
orationes ex amore pro hominibus; hic autem fiebant orationes ex
odio contra homines; imo fuit tantum odium contra istos, quod
sepulcra istorum Ubertorum, quae erant in ista  ecclesia, fuerunt
aperta, et ossa fuerunt deiecta in Arnum.  Si ergo Farinata
perdiderat arcam in patria, autor dat sibi arcam in Inferno.

	|88-93.~  |Poi ch'ebbe sospirando il capo mosso.~  Hic
autor ostendit, quomodo Farinata excusaverit se ab ista
impietate, et memoraverit suam singularem pietatem erga  patriam;
et breviter dicit: quod non fuit solus ad desolationem patriae,
sed bene fuit solus ad illius defensionem.  Ad cuius rei
cognitionem est breviter sciendum, quod semel  ghibelini exules
florentini, et fere omnes alii ghibelini principales de Tuscia,
convenerunt in valle Elsae apud castellum, quod dicitur Empoli,
quia habebant certum tractatum in Florentia; et breviter
deliberaverunt, si civitas caperetur, quod, facta praeda,
everteretur tota ferro et igne, quia non possent eam tenere, et
quia Florentia erat incentivum et incitamentum omnium bellorum,
et turbatio totius Tusciae.  Tunc Farinata magnanimus libera voce
contradixit, et dixit quod nunquam hoc pateretur, et quod volebat
potius perpetuo exulare et mori, quam nobilis patria sua ita
everteretur; et evaginato ense dixit, quod qui de hoc verbum
faceret, reciperet ferrum per pectus suum.  Sequutus in hoc
exemplum magni Scipionis Africani, qui apud Cannas Apuliae facta
et audita strage Romanorum, nudavit gladium super quosdam
nobiles, qui consultabant de deserendo patriam et Italiam, et sic
retraxit eos a tam indigno proposito.  Nunc ad literam dicit
autor: et ille Farinata, |disse: io non fui solo a ci@o~, scilicet
ad faciendum excidium civium, |n@e certo sarei mosso con gli
altri~, scilicet ghibelinis, |senza cagion~, quia fueramus ita
male tractati, ut iam dictum est; et hoc dixit: |poich'ebbe
sospirando mosso il capo~, idest signum doloris; et ecce factum
pium, |ma fu'io sol colui che la diffesi a viso aperto~, quasi
dicat: non ficte, non occulte, |col@a dove sofferto~, idest in
loco ubi fuit deliberatum et toleratum, |per ciascun~, tam
florentinum quam alium, |di tor via Firenze~, idest destruendi,
quasi dicat si solus Farinata non fuissem, aut hodie Florentia
non esset, aut non tam florens et potens.  Audivi unum dicentem
quod merito Dantes puniebat Farinatam inter flammas, qui
liberaverat Florentiam a flammis, qui tantum incendium saepe
seminavit per totam Italiam, et praecipue tempore isto quo induxit
magnam partem Italiae ad rebellationem contra Romanam Ecclesiam. 
Et vide quod Farinata per ista verba non vult aliud concludere,
nisi quod istud singulare meritum in rem publicam deberet
frangere omnem duritiem Florentinorum contra suos.

	|94-99. Deh~!  Nunc autor postquam satis dixit de factis
Florentiae petit declarari de uno dubio quod retardaverat ipsum
supra respondere Cavalcanti; et dubium est de praescientia
damnatorum, qui videntur scire futura, ut patuit supra in Ciacho,
qui sibi dixit discordiam Florentinorum, et expulsionem ipsius
autoris, et videntur ignorare praesentia, ut patuit hic in
Cavalcante, qui nesciebat aliquid de vita vel statu Guidonis.
Ergo autor petiturus de hac re captat benivolentiam a Farinata
adiurans eum per id quod maxime videtur optare, unde dicit: |io
pregai~, scilicet Farinatam, |deh~, est dictio deprecativa,
|scioglieteme quel nodo~, idest solvite mihi illud dubium
difficile, |che qui ha inviluppata mia sentencia~, quia scilicet
ista de causa ego non respondi supra Cavalcanti, |se vostra
semencia riposi mai~, idest si Deus det tantam gratiam
descendentibus vestris quod adhuc quiescant in patria, qui nunc
sunt dispersi per mundum.  Alii tamen exponunt aliter et dicunt:
si illi de genere tuo salventur et perveniant ad vitam aeternam:
sed prima expositio est melior et magis de mente autoris, quia
iam dixit supra Farinata, quod dispersio suorum magis cruciabat
eum, quam sua poena.  Et ecce dubium: |el par che voi vegiate se
ben odo~, quasi dicat, si verum audio a damnatis, |dinanzi~,
idest videtur quod ante videatis, ita quod litera ^ante~ debet
praeponi huic verbo videatis, |quel che 'l tempo seco adduce~,
idest illud quod est futurum in tempore, |e nel presente tenete
altro modo~, quasi dicat: et e contra videmini ignorare illud
quod est in praesenti tempore.

	|100-105.~  |Noi.~  Hic autor ponit responsionem Farinatae
ad se, qui breviter dicit, quod damnati vident futura eo modo,
quo ille qui habet debilem visum videt rem aliquam.  Ad cuius
comparationis intelligentiam nota quod diversimode exponunt
literam istam.  Aliqui enim dicunt quod illi qui habent malam
lucem non vident aliqua perfecte, nisi secundum quod ostenditur
sibi ab aliis qui ostendunt sibi rem, et dicunt: vide tale quid
est? et ita dicunt: ipsi damnati non sciunt praesentia neque
futura, nisi in quantum refertur eis vel a daemone, vel ab aliquo
spiritu qui noviter descendat ad Infernum.  Sed licet ista
expositio videatur pulcra et catholica, litera tamen non patitur
eam aliquo modo si bene inspiciunt.  Alii dicunt quod damnati
nihil praesciunt futurum nisi mortem; sed ista expositio est
quaedam fuga ignorantiae, et contradicit literae, quia paulo ante
Farinata praedixit autori exilium suum vel ita de multis aliis. 
Sed ad veritatem huius similitudinis est sciendum, quod eorum qui
habent malam lucem aliqui vident rem melius de longinquo, alii de
propinquo, cuius ratio assignatur in perspectiva; nam quidam
habent visum multum sed non clarum, et tales vident melius a
longe, et tales non vident nisi a propinquo.  Modo autor hic
loquitur de illis qui vident rem a longe, sed non de prope; et
ita damnati vident futura, sed non praesentia; et haec est 
sententia propria literae, quam autor expresse tangit in textu. 
Vide literam; dicit autor: ille Farinata, |disse~: idest
respondit mihi: |Noi vegiam le cose che ne son lontane~, scilicet
futura, |come quei ch'@a mala luce~, sicut illi qui habent debilem
visum; et reddit causam: quia, |el sommo duce~, scilicet Deus,
|tanto ne splende ancora~, idest adhuc praestat nobis tantam lucem
cognitionis; et per contrarium, |e nostro intelletto @e tutto
vano~, quia nihil intelligimus vel scimus, |quando s'apressano o
sono~, idest quando incipiunt evenire vel iam evenerunt, ita quod
non sunt amplius in fieri sed in facto esse; unde dicit: |e nulla
sapen di vostro stato umano~, scilicet de praesenti, |s'altri non
ci aporta~, idest nisi aliquis noviter veniens ad infernum
referat nobis nova de mundo vestro viventium, sicut tu Dantes
modo, et sicut dicetur infra capitulo XVI de Gulielmo Burserio. 
Est autem hic bene notandum quod in damnatis est actualis noticia
eorum quae aliquando cognoverunt in vita, quae notitia est eis ad
tristitiam; ex memoria ergo eorum quae viderunt, coniecturare
possunt aliqua futura contingentia, sicut videmus hic quod
prudens et expertus aliquando praedicit aliquid futurum, sicut
mutationem status suae patriae, et tamen potest esse quod ignorat
quando fit praesentialiter, quia est absens, nisi sibi referatur
ab alio: isto modo Farinata, Ciachus et quidam alii finguntur
praedicere mutationem Florentiae.  Nota etiam quod litera autoris
concordat cum dicto Augustini, qui dicit: ^Fatendum est nescire
mortuos quid agatur dum agitur; postea vero possunt audire ab his
qui hinc ad eos moriendo pergunt; possunt etiam ab angelis audire
aliquid.~  

	|106-108.~  Ex dictis ipse elicit unam conclusionem, quod
omnimoda ignorantia et nulla scientia erit in istis post diem
novissimum; ideo dicit: |per@o puoi comprendere~, idest ex verbis
meis potes cognoscere, |che nostra conoscenzia~, idest nostra
cognitio vel scientia, |fia tutta morta~, idest erit omnino
perdita, |da quel punto che la porta del inferno fia chiusa~,
idest post diem iudicii, quia nullus poterit postea peccare, nec
per consequens ire ad infernum; vel secundum aliam literam, |del
futuro~, quia post sententiam magnam nihil erit amplius futurum,
quia omnia erunt adimpleta, ita quod nihil ulterius expectabitur.

	|109-114.~  |Alor.~  Hic ultimo declarata quaestione,
cuius causa ipse tardaverat respondere Cavalcanti, nunc facit
responsionem illam Farinatae excusans se de dilatione quam
fecerat.  Dicit ergo: |Alor~, idest tunc ego Dantes, |come
compunto di mia colpa~, quasi dicat, ac si fuissem in culpa cum
tamen non essem, |dissi~, scilicet Farinatae: |or direte donque a
quel caduto~, scilicet Cavalcanti qui ceciderat pro dolore quando
vidit Dantem non respondere statim, quia timuit filium suum fore
mortuum, |che 'l suo nato~, idest Guido filius eius, |@ee ancor
congiunto coi vivi~; et subdit causam excusantem eum, dicens:|e
fateli a saper~, scilicet ex parte mea significetis sibi, |s'io
fui dianci~, idest paulo ante, |muto a la risposta~, idest non
respondendo cito, |che 'l fei perch@e pensava gi@a nel errore~,
idest dubio, |che m'avete soluto~, scilicet de praescientia
damnatorum, qui videntur praescire futura, sed non praesentia.  Et
hic nota quod autor bene committit Farinatae, ut referat nova de
Guidone Cavalcante patri eius, quia Guido fuit aliquando gener
Farinatae.

        |115-117.~  |E gi@a il maestro.~  Ista est quarta et
ultima pars capituli, in qua autor nominat alios spiritus
epicureos, et confert cum Virgilio de exilio suo praenunciato sibi
a Farinata.  Volens ergo facere finem huic sermoni, fingit quod
Virgilius non permisit eum amplius stare cum illo spiritu;
propter quod ipse habuit causam subito petendi de quibusdam
aliis.  Dicit ergo continuans dicta dicendis: |e gi@a il maestro
mio mi richiamava~, quia dicebat quod non erat amplius
expendendum tempus cum illo circa talia, |perch'io pregai lo
spirito pi@u avaccio~, idest velocius quam fecissem, |che me
dicesse chi con lui si stava~, quasi dicat, ut diceret mihi de
aliis magnis epicureis qui iacebant simul secum in arca magna
Epicuri in eadem poena flammarum. 

	|118.~  Et subdit responsionem Farinatae, dicens: ille
Farinata |disseme: io giaccio qui~, scilicet in ista arca in
sexto circulo infernali, |con pi@u di mille~: ponit numerum
incertum, quia isti epicurei tales sunt innumerabiles; unde
poterat ita dicere cum pluribus centum millibus, immo mille
millibus.  Ideo ex numero omnium elicit duos magnificos
epicureos, alterum secularem, alterum sacerdotem, in magnis
dignitatibus positos, quia fecerat mentionem solum de duobus
militibus privatis.  


	|119.~  Dicit ergo primo de secundo Federico: ad cuius
cognitionem est sciendum, quod Federicus secundus, de quo multa
et saepe dicuntur in isto opere, quantum spectat ad propositum,
fuit vere epicureus; quoniam intendens potentiae et imperio per
fas et nefas insurrexit ingrate contra matrem ecclesiam, quae
ipsum pupillum educaverat, et exaltaverat ad imperium; et ipsam
ecclesiam variis bellis affixit per spatium triginta annorum: et
ultra; pacem turpem fecit cum soldano, quum posset totam Terram
sanctam recuperare: multos praelatos captos venientes ad concilium 
per mare, inhoneste tractavit et in carceribus maceravit:
Saracenos induxit in Italiam: beneficia ecclesiarum contulit, et
bona earum usurpavit.  Quum autem esset in Syria, captus est
amore cuiusdam Principissae de Antiochia; nam fuit multum pronus
in libidinem.  Sed quum illa se excusaret assentire sibi, quia
Federicus habebat uxorem, ipse fraudulenter ordinavit ad tempus,
quod venirent duae galeae totae nigrae cum velis, remis, et omnibus
instrumentis nigris, et hominibus indutis nigro, qui dicerent,
quod veniebant de Occidente de Italia, et referrent cum planctu,
quod imperatrix uxor Federici migraverat de hac vita; et cum ista
arte seduxit istam quam optabat habere, et habuit tamquam
legitimam coniugem, et ex ea habuit filium, qui vocatus est
Federicus de Antiochia, qui postea fuit aliquando Vicarius in
Tuscia pro eo, et fuit missus a Federico Florentiam cum MD
equitibus in subsidium ghibelinorum contra guelphos.  Federicus
itaque, ut breviter dicam, mortuus est excommunicatus, et ut
aliqui dixerunt, suffocatus a filio suo Manfredo; et sic male 
finivit cum tota stirpe sua, ut patebit III capitulo Purgatorii,
et III Paradisi.  Fuit tamen valentissimus et potentissimus
dominus in mundo, ut saepe dicetur, et praecipue infra capitulo
XIII.  Nunc ad literam dicit ille Farinata: |lo secondo
Federico~, dictus est secundus ad differentiam avi sui
Barbarussae, qui vocatus est Federicus primus, de quo etiam alibi
saepe dicetur, et praecipue capitulo XVIII Purgatorii, |@ee qu@a
entro~, idest intra arcam istam, in qua sum; et cui non
sufficiebant tot regna in mundo, nunc iacet inclusus isto carcere
caeco. 

	|120.~  Postea nominat alium, scilicet cardinalem
Octavianum de Ubaldinis.  Iste claruit post Federicum II,
scilicet tempore Manfredi et Caroli I veteris.  Sed hic multi
dubitant et dicunt: quare debeo plus intelligere de Octaviano,
quam de alio; ex quo autor dicit ita simpliciter |e 'l
Cardinale~, neminem nominando? dico breviter quod anthonomasice
loquitur de eo, quia fuit vir valentissimus tempore suo, sagax et
audax, qui curiam romanam versabat pro velle suo, et aliquando
tenuit eam in montibus Florentiae in terris suorum per aliquot
menses; et saepe defendebat palam rebelles ecclesiae contra Papam
et Cardinales; fuit magnus protector et fautor ghibelinorum, et
quasi obtinebat quidquid volebat.  Ipse fecit primum
Archiepiscopum de domo vicecomitum Mediolani, qui exaltavit
stirpem suam ad dominium illius civitatis, et altam potentiam in
Lombardia: erat multum honoratus et formidatus; ideo, quando
dicebatur tunc: Cardinalis dixit sic; Cardinalis fecit sic;
intelligebatur de cardinali Octaviano de Ubaldinis per
excellentiam.  Fuit tamen epicureus ex gestis et verbis eius; nam
cum semel petiisset a ghibelinis Tusciae certam pecuniae
quantitatem pro uno facto, et non obtinuisset, prorupit
indignanter et irate in hanc vocem: si anima est, ego perdidi
ipsam millies pro ghibelinis.  Et concludit Farinata: |et degli
altri mi taccio~, quia nimis esset longum enarrare viros
magnificos de secta epicureorum, et etiam esset inhonestum et
malum exemplum audientibus infamare homines de tali haeresi, nisi
sit omnino manifesta.  Ah quot sunt haeretici, qui simulanter
videntur catholici timore vel poenae vel infamiae! 

	|121-123.~  |Inde.~  Hic ultimo autor, finito sermone suo
cum Farinata de materia epicureorum, nunc revertitur ad
conferendum cum Virgilio de exilio suo, quod sibi praedixerat
supra Farinata.  Dicit ergo continuans dicta dicendis: |inde
s'ascose~, idest ille Farinata deinde his dictis retraxit se
intra arcam, et posuit se ad iacendum cum aliis, |et io volsi i
passi~, idest redivi, |inver l'antico poeta~, idest versus
Virgilium qui erat tam antiquus poeta, qui floruit tempore boni
Octaviani, |ripensando a quel parlar che mi parea nimico~, quod
dixerat supra Farinata. 

	|124-126.~  Et subdit recessum et responsionem Virgilii
ad se dicens: |el se mosse~, quia primo stabat et expectabat;
nunc autem coepit ire, |e poi cos@i andando~, scilicet ne perderet
tempus, quia de materia levi locuturus erat, |me disse: perch@e
sie tu cos@i smarrito~; et dicit: |e io li sodisfeci al suo 
dimando~, quia scilicet narravi sibi pronosticum factum contra me
a Farinata.

	|127-132.~  |La mente.~  Hic autor ponit praeceptum et
consilium Virgilii dicens: |quel saggio~, idest ille sagax et
circumspectus Virgilius, |mi comand@o: la mente tua conservi quel
c'hai udito contro di te~, quasi dicat breviter: tene menti, quia
ad tempus habebis alibi consilium contra omnem adversitatem tuae
fortunae; et ecce ubi, et quando et a quo; quia, |quando tu serai
dinanci al dolce raggio~, scilicet in coelo coram lumine
Beatricis; ideo dicit: |di quella il cui bell'occhio tutto vede~,
idest sacrae scientiae, cuius speculatio cognoscit humana et
divina, |da lei saprai el viaggio di tua vita~, idest cursum tuae
fortunae, et expulsionem et omnia.  Et adverte hic quod autor
videtur hic dicere falsum, et contradicere sibi ipsi, quia non
audiet ista a Beatrice, sed potius a Cacciaguida antiquo
praedecessore suo, ut patet Paradisi capitulo XVII.  Dicendum
breviter, quod autor audiet ista a praedicto mediante Beatrice,
quae ducet eum per Paradisum.

	|133-136.~  |Poi.~  Hic autor finit capitulum et dicit,
quod Virgilius his dictis: |mosse poi 'l pede a man sinistra~,
idest redivit postea ad sinistram cum prius ivisset ad dextram,
ut supra patuit in fine capituli proxime praecedentis; et coeperunt
recedere ab isto ambulatorio, per quod ambulaverant ad dextram
inter arcas et murum civitatis.  Unde dicit: |lasciamo il muro~,
quia primo ibant muro tenus dextrorsum, |e gimmo inver lo mezzo~,
idest versus corpus civitatis intra medium; vel tangit viam, |per
un sentier~, idest per unum alium callem strictum, |ch'a una
valle fede~, idest qui callis ferit et terminat ad unam vallem
rubeam, foetidam, plenam sanguine.  Unde dicit: |che~, idest quae
vallis, |facea spiacer suo lezzo~, idest suum foetorem; leggium,
enim, appellatur foetor continuus qualis est foetor hirci vel
carceris, ideo bene competit hic: |infin l@a su~, scilicet in
calle ubi eramus, et descendebamus versus vallem, de qua postea
dicetur.


