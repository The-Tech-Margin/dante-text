	|SUMMARIUM.~  CANTUS TRIGESIMUS PRIMUS, ^ubi tractat de
puteo inferni, et de~ ^gigantibus stantibus in eo sub titulo
Nembroth, et Ephialte~ ^ligatorum catenis; et sicut locutus est
Virgilius Antheo, qui~ ^deposuit eos in fundo inferni, ubi sunt
omnes proditores.~

	|PROEMIO~  ^Una medesma lingua pria mi morse.~  Postquam
in superioribus autor noster tractavit et determinavit de secundo
circulo generali civitatis infernalis distincto in decem bulgias,
in quibus puniuntur decem species fraudis, quae rumpit vinculum
naturae tantum; nunc subsequenter intendit tractare de tertio et
ultimo circulo generali, in quo punitur illa pessima fraus,
proditio, quae rumpit vinculum naturae et fidei; sed primo in
praesenti capitulo XXXI, tractat de descensu sive ingressu ad
ipsum circulum, in quo fingit se reperire gigantes stantes in
modum coronae in circuitu putei.  Quod quidem capitulum potest
breviter dividi in quatuor partes generales.  In quarum prima
autor tractat de forma gigantum in generali.  In secunda
describit in speciali unum gigantem famosum antiquum secundum
veritatem Scripturae, ibi: ^Et io scorgeva.~  In tertia describit
alium gigantem famosum antiquum secundum fictionem poeticam, ibi:
^Facemmo dunque.~  In quarta autor describit alium singularem
gigantem famosum distinctum ab aliis, de quo fit mentio apud
historicos et poetas gentiles, a quo fuerunt portati intra puteum
ad lacum aquae congelatum, ibi: ^Noi procedemmo.~  

	|1-3.~  Ad primum veniens, dico, quod autor tractat de
forma gigantum in generali; et primo continuat dicta dicendis,
dicens: |una medesma lingua~, scilicet Virgilii, |pria mi morse~,
idest, mordaciter me reprehendit, quia tam attente auscultabam
contentionem duorum falsatorum, sicut patuit in fine praecedentis
capituli, |s@i che me tinse l'una e l'altra guancia~, idest,
coloravit mihi totam faciem rubore verecundiae; quando enim homo
verecundatur, necessario tota facies simul rubescit, cum tamen
aliquando alio casu rubefiat solum una gena, sicut ex percussione
vel dormitione, et dicit: |e poi mi riporse la medicina~,
scilicet cum dixit supra: ^maggior difetto men vergogna lava~,
ita quod unus et idem fuit percussor et medicus.

	|4-6.  Cos@i.~  Hic autor confirmat confusionem et
consolationem quam sibi fecit Virgilius per unam comparationem
nobilem.  Ad cuius evidentiam est praesciendum quod, secundum
fictionem Ovidii et aliorum poetarum, lancea Achillis magna valde
habuit hanc maximam mirabilem proprietatem, quod cum percusserat
unum, ille non poterat a vulnere sanari nisi iterum
repercuteretur eadem lancea.  Accidit autem quod cum graeci irent
contra Troiam, Achilles missus fuit ad regnum Telephi pro
victualibus procurandis.  Erat enim Telephus rex Mexiae regionis
quae est fertilissima frugum, ut dicit Seneca in tragoedia quae
dicitur Troas.  Telephus occurrens sibi vulneratus est ab eo
graviter; et cum vulnus videretur insanabile, Telephus habuit in
responsis quod reverteretur ad Achillem ut vulneraretur dicta
lancea; quo facto, recuperavit dubiam salutem.  Sub ista
pulcerrima fictione continetur allegoria pulcerrima.  Unde nota
quod lancea Achillis figuraliter est magna vis potentis regentis;
quae potentia habet istam proprietatem, quod quando homo recipit
offensam magnam ab eo, oportet quod vadat ad petendum suppliciter
veniam et gratiam ac si esset offensor; ideo bene Telephus
vulneratus ab Achille non poterat facere vindictam de eo, imo non
poterat remanere salvus in regno suo; ideo coactus est redire ad
Achillem, et supplicare illi ut restitueretur in regnum: et istud
secundum vulnus fuit durius primo, quia durissimum est rogare
hominem nedum inimicum a quo recepit iniuriam.  Alii tamen sicut
Plinius volunt, quod sub ista fictione physice figuretur natura
ferri.  Constat enim quod natura ferri est sicrifica et stitica,
quia in emplastris consolidatoriis plagarum aerugo imponitur;
ideo dicunt quod Achilles, doctus a praeceptore suo Chirone summo
in arte medicinae, per immissionem ferri vulnus sanasse refertur. 
Venatores etiam infigunt ferrum in cervum dum defertur ad lunam,
quia caro oblata conspectui lunae cito resolvitur et putrescit;
qui etiam metallis immorantur, etiam si lippi fuerint sanantur,
quia halitus exhalans ex talibus focinis oculos expurgat.  Nunc
ad literam; dicit autor: |cos@i od'io~, idest, ita audio a poetis,
|che la lancia d'Achille e del suo padre~, scilicet Pelei, |solea
esser cagione prima di trista mancia~, idest, strenna, |e poi di
buona~, quasi dicat, quod primo erat causa mali muneris, scilicet
vulneris, deinde boni, scilicet remedii.  Et hic nota quod
comparatio ista propriissima est; quoniam sicut lancea Achillis
fortissimi regis graecorum primo vulneravit, postea sanavit
Telephum regem graecum, ita lingua fortis et penetrans Virgilii
eloquentissimi poetarum latinorum primo percussit, deinde
reconciliavit Dantem poetam latinum.

	|7-9.  Noi.~  Hic autor, facta pulcra continuatione,
incipit tendere versus puteum; et primo praemittit recessum eorum
ab ultima bulgia, dicens: |Noi demmo il dosso al misero vallone~,
idest, vertimus terga decimae bulgiae, in qua continentur tot
miseriae; et vult dicere: recessimus a Malebolgie,
|attraversando~, scilicet versus puteum proditorum, |su per la
ripa che 'l cinge dintorno~, et dicit: |senza alcun sermone.~ 
Per hoc innuit quod tacite et attente meditabantur circa
sequentem materiam:

	|10-15.~  et tangit tempus sui recessus et signum gentis
giganteae hic deputatae ad custodiam; et dicit breviter quod erat
prope noctem, unde dicit: |quivi era men che notte e men che
giorno~, idest, erat crepusculum, quod idem est quod dubia lux,
quia tenet medium inter diem et noctem; ex quo autor non poterat
multum videre a longe, sed audire sic; ideo bene dicit: |s@i che
'l viso~, scilicet intellectualis, |mandava innanzi poco; ma io
senti' sonar un alto corno.~  Istud erat cornu quod habebat
Nembroth gigas ad collum, de quo statim dicetur.  Et hic nota
quod per istud cornu figuratur vox sive sonus terribilis
superborum, qui faciunt se sentiri a longe.  Ideo bene fingit se
audivisse altum cornu, idest, vocem superbi alte tonantis; et
tangit excessum soni, dicens, |tanto ch'avrebbe fatto fioco ogni
gran son~, quia omnis sonus, quantumcumque magnus, fuisset
remissus ad sonum istum; et vere nullum erat cornu in circuitu
putei quod ita alte sonaret; quia iste fuit primus magnus gigas
superbus qui praesumpsit contra Deum, ideo dicit: |che~, idest,
qui sonus cornu praedicti, |drizz@o gli occhi miei~, scilicet
speculationis meae, |tutti ad un loco~, unde procedere videbatur
ille sonus; ideo dicit: |seguitando la sua via~, contra se.

	|16-18.  Dopo.~  Hic autor explicat magnitudinem soni
auditi per unam comparationem notam.  Igitur, ut sciamus de cornu
Rolandi, de quo autor voluit facere mentionem, est sciendum, quod
post infelicem conflictum, quem Carolus magnus recepit in gente
sua christianorum perfidia Gamelonis nequissimi proditoris in
Roncivalle, Rolandus qui evaserat ab illa strage pulsu sui cornu
eburnei revocavit circa centum ex christianis, cum quibus ductu
unius captivi intrans nemora pervenit ad Marsilium regem, quem
fugientem potenter occidit; in quo certamine centum socii sui
interfecti sunt, ipse vero multis vulneribus afflictus evasit. 
Belligandus autem cognita nece fratris statim recessit.  Carolus
vero cum exercitibus jam transiverat cacumina montis, et
ignorabat quae facta erant post tergum eius.  Rolandus ergo
fatigatus tanto proelio, dolens de nece christianorum et tantorum
heroum, multis vulneribus affectus desiliit ab equo, et ibi facta
magna exclamatione super durenda spata sua, timens ne in manus
saracenorum deveniret, percussit lapidem marmoreum, volens eam
frangere, sed lapide diviso ensis remansit illaesus; deinde
assumpto cornu, ut forte aliquis christianorum latentium per
sylvam ad se venirent, vel aliqui ex his qui transiverant montes
ad se redirent, et suo funeri adessent, et spatam suam et equum
acciperent, et persequerentur saracenos, tanta virtute pulsavit
cornu, quod vehementi flatu oris sui cornu per medium scissum
est, et venae et nervi gutturis crepuisse feruntur; cuius vox
angelico ductu pervenit ad aures Caroli, qui cum exercitu suo
fixerat tentoria in valle quae dicitur Caroli, in loco qui
distabat a Rolando per octo milliaria, et continuo Carolus voluit
reverti, laturus sibi auxilium.  Sed Gainelo conscius morte
Rolandi dissuasit, asserens quod Rolandus pro re minima solitus
erat tubicinare quotidie, et venandi studio aliquam feram
persequens, per nemora cornicando discurrere.  Tunc Balduinus
superveniens, Rolando petente aquam, non potuit invenire; sed
equum illius ascendit ne deveniret in manus saracenorum et
secutus est exercitum Caroli.  Rolandus vero fideliter supplicans
Deo, post multa verba devota reddidit animam Deo, palmam martyrii
gloriose adepturus.  De Rolandi virtutibus et laudibus dicetur
Paradisi capitulo XVIII ubi et de Carolo magno multa dicentur. 
Nunc ad literam, dicit autor: |Orlando non son@o s@i
terribilmente~, scilicet cornu suum, |dopo la dolorosa rotta~,
idest, post infelicem cladem, |quando Carlo magno perdeo la santa
gesta~, tot electorum bellatorum per fraudem Gamelonis cum magno
dolore et planctu christianorum, non, inquam, ita pulsavit
Rolandus, sicut modo Nembroth.  Et sic nota quod comparatio est
bona pro tanto, quia sicut Nembroth vir maximus pulsavit
terribiliter cornu in planitie Senaar contra Deum, ita Rolandus
vir fortissimus, si omnia credimus fabulis gallicorum, pulsavit
terribiliter contra hostes Dei, scilicet, infideles in
Roncivalle.

	|19-20.  Poco.~  Nunc autor ostendit quomodo descendit ad
materiam istorum gigantu, et fingit quod visum est sibi videre
multas altas turres, unde dicit: |poco portai volta la testa~,
idest, oculos capitis, |in l@a~, idest, versus sonum cornu, quasi
dicat: parum processi in visione ista, |che mi parve veder molte
alte torri~, et merito, quia turris alta figurat superbiam;

	|21-24.~  ideo fuit imaginatus quod esset una civitas,
unde dicit: |ond'io: maestro~, scilicet, o Virgili, |di', che
terra @ee questa~, et ponit responsionem Virgilii ad suum
quaesitum, qui removet et detegit errorem suum.  Unde dicit: |et
elli a me~, scilicet Virgilius respondit: |avvien che tu aborri~,
idest, contingit, quod tu oberras, |nel imaginar poi per@o che
trascorri per le tenebre troppo da la lungi.~

	|25-27.~  Unde declarat ipsum, dicens: |tu vedrai quanto
il senso s'inganna di lontano~, scilicet, propter distantiam
medii et maxime in tenebra, quia saepe capit hominem pro arbore,
sicut visus autoris nunc accipiebat gigantem pro turre, |se tu ti
congiungi l@a~, idest, si accedis prope locum; ideo dicit: |per@o
pungi te stesso alquanto pi@u~, quasi dicat: accelera aliquantulum
tuum incessum, ut citius certificeris.

	|28-33.  Poi.~  Hic autor ostendit qualiter Virgilius
nolens amplius tenere animum eius suspensum, praedixerit sibi qui
erant isti.  Unde dicit: et ille Virgilius, |poi caramente mi
prese per mano~, scilicet, ad firmandum se dubium, vel contra
timorem nasciturum ex terribili conspectu istorum, |e disse:
sappi che non son torri ma giganti~, similes turribus, |pria che
noi siam pi@u avanti~; idest, antequam ulterius procedamus, |acci@o
che 'l fatto men ti paia strano~, quando videbis eos in propria
forma.  Et hic nota quod isti gigantes sunt superbi regnantes,
qui praesumunt contra Deum, et homines sibi sponte subiiciunt;
ideo bene finguntur habuisse pedes anguineos, quia comedunt
terram et terram quaerunt, et tamen manus longas extendunt in
coelum, sicut jam expositum est supra capitulo VIIII et capitulo
XIIII; et quod gigas figuret altum superbum patet per ipsum
autorem, qui in fine Purgatorii appellat regem Franciae gigantem;
et tangit residentiam istorum, dicens: |e son tutti quanti nel
pozzo intorno da la ripa~, scilicet ad custodiam deputati, |da lo
umbellico in giuso~; ita quod a medio supra apparent extra
puteum, et a medio infra non apparent, quia sunt positi intra
puteum.

	|34-39.  Come.~  Hic autor describit modum suae visionis
per unam comparationem satis communem et notam; et breviter vult
dicere, quod coepit paulatim cernere et comprehendere istos,
sicut a simili accidit, quod quando nebula incipit resolvi,
oculus incipit paulatim revidere quae celabantur primo a nebula. 
Unde dicit: |error fuggimmi~, quia scilicet vidi istos esse vere
gigantes et non turres, |e paura crescemmi~, quia scilicet ubi
habebam modicum timere de turribus nisi forte ratione insidiarum,
multum timui de gigantibus terribilibus, |forando l'aria grossa e
scura~, scilicet, cum visu, |appressando pi@u e pi@u in v#er la
sponda~, idest, versus limen putei, ubi gigantes habebant
stationes suas; et applicat comparationem, dicens: |cos@i come lo
sguardo~, idest, intuitus humanus, |rafigura~, idest, recognoscit
per figuram veram, |ci@o che il vapore~, idest, nubes, |che
stipa~, idest, claudit, |cela~, idest, tegit vel abscondit,
|quando la nebbia si dissipa~, idest, resolvitur et dispergitur a
sole; et est conveniens comparatio: sicut enim nebula, quae saepe
facit de die noctem, tollit nobis conspectum rerum, ita tenebra
noctis tollebat autori visionem gigantum a longe: et sicut
cessante nebula paulatim homo venit in cognitionem rerum primo
non visarum, ita autor appropinquans paulatim venit in
cognitionem gigantum non prius cognitorum sibi;

	|40-45.~  et specificat formam mansionis gigantum per
aliam comparationem non minus convenientem: nam comparat puteum
rotundum uni castello rotundo, et gigantes istos turribus
coronantibus ipsum castellum pro custodia.  Ideo ordina sic
literam: |per@o che li orribili giganti, cui minaccia Jove del
cielo ancora, quando tuona.~  Hoc dicit quia gigantes fuerunt
olim fulminati, quia Deus frangit omne superbum et ad terram
prosteruit.  Unde nota quod historice loquendo fulmen exterret
multos altos potentes, sicut patuit in Augusto, quo nullus fuit
potentior in orbe, qui, cum audiebat tonitrua et videbat fulgura,
subito includebat se in cameram er abscondebat sub lectum.  Ita
Nero, ita Gaius Caligula et alii multi magni principes.  Ideo
bene Jupiter dicitur, minari gigantibus quando tonat, quia
moraliter loquendo superbi quando audiunt vel memorant ruinam
talium, bene debent terreri, sicut Nabucodonosor superbissimus,
qui velut novum animal pascebat foenum in caperna terrae; sicut
Xerses rex persarum, qui vidit ruinam suorum et sui, et ita de
multis.  Dicit ergo: |torreggiavan~, idest, in modum turrium
circumdabant, |la proda che 'l pozzo circonda~, idest, ripam
rotundam, |di mezza la persona~, quia semper apparebant tantum ab
umbilico sive cingulo supra; et applicat ad propositum, |cos@i
come Monte-region si corona di torri in su la cerchia tonda~,
idest, in circuitu rotundo.  Ad quod sciendum quod Mons-region
est unum castellum non magnum in comitatu Senarum distans a
civitate per sex milliaria, in via quae ducit Florentiam, et est
circumcinctum multis et crebris turribus circulariter. 
Comparatio ergo stat in hoc, quod sicut multae turres sunt in
circuitu Montisregionis ad custodiam, ita multi gigantes, qui jam
assimilati sunt altis turribus, sunt in circuitu putei ad
custodiam et sub pedibus, idest, sub potestate eorum puniuntur
proditores.

	|46-48.  Et io scorgea.~  Ista est secunda pars
generalis, in qua autor tractat de uno gigante famoso antiquo
apud sacram Scripturam, et primo praemittit visionem eius in
generali, dicens: |Et io scorgea gi@a la faccia, le spalle e 'l
petto, e gran parte del ventre~, quasi dicat: videbam quicquid
erat ab umbilico supra, |d'alcun~, scilicet, Nembroth, qui
pulsabat cornu, ut supra dictum est, |e ambo le braccia gi@u per
le coste~, quia scilicet gigas habebat brachia ligata extensa
pendentia deorsum.

	|49-51.~  Et volens autor describere immensam
magnitudinem gigantis praemittit commendationem naturae quae
destitit producere amplius talia monstra; unde dicit: |natura
certo fee assai bene~, et loquitur diminutive, quasi dicat: imo
fecit valde bene et provide, |quando lasci@o l'arte di s@i fatti
animali~, scilicet, tam terribilium.  Et hic nota, lector, si
verum sit quod gigantes olim fuerint, et qui nunc esse desierint,
sicut autor dicere videtur.  Ad quod respondeo breviter quod
gigantes fuerunt loquendo historice, sicut patet per omnes
historicos hebraeorum, graecorum, romanorum, quales fuerunt Saul,
Hercules, Antheus et alii multi; unde gigantes regnaverunt olim
in Sicilia, et similiter gigantes possederunt olim insulam
Angliae, sed videtur quod paulatim natura defecerit in corporum
magnitudine, sicut etiam diminuta videtur in aetatibus: loquendo
autem physice credo quod natura semper fecit, facit et faciet
aliquos excedentes communem hominum mensuram in omni genere; imo
videmus quod natura in una generatione facit homines valde magnos
quales sunt frisones in Germania; in alia valde parvos, quales
communiter sunt romani in Italia.  Loquendo vero poetice et
moraliter, dico, quod Deus qui est natura naturans permisit olim
propter peccata hominum tales gigantes, idest superbos potentes
regnare, quales hodie non sunt.  Ubi enim regnavit jam per multa
saecula alter Cyrus vel Nero, licet semper sint aliqui gigantes,
non tamen tam magni.  Et sic credo autorem fuisse locutum, qui ut
plurimum loquitur moraliter; ideo statim reddit rationem, quare
natura benefecerit, dicens: |per torre tali esecutori a Marte~,
idest, autores bellorum et effusores sanguinis humani.

	|52-54.  E s'ella.~  Hic autor removet obiectionem quae
poterat statim fieri contra dictum suum; poterat enim aliquis
dicere: et quare natura non cessavit facere alia animalia maiora
gigantibus?  Respondet autor, quod sapienter et juste hoc fecit,
quia scilicet, ex aliis animalibus brutis non sequitur illud
nocumentum humano generi; unde dicit: |e chi guarda sottilmente
la ne tiene pi@u giusta e pi@u discreta~, scilicet, ipsam naturam,
|s'ella non si pentio d'elefanti e di balene.~  Et hic nota quod
autor loquitur valde subtiliter, quia, licet natura fecerit
elephantem, animal instrumentum aptum natum ad bella, magnum,
fortem, armatum dentibus et promuscide sustinentem in tergo
turrim duodecim armatorum; homo tamen, qui viget ratione et
intellectu, ipsum domat et docet faciliter obedire sibi, sicut
patet in multis bellis romanorum apud Titum Livium et Julium
Celsum.  Unde unus romanus attractus ab elephante forti flatu
intra promuscidem, forti animo cum gladio se liberavit.  Alius
vero romanus coactus ab Hannibale pugnavit cum elephante et
vicit; quem Hannibal continuo mactari fecit, dicens, illum non
dignum vita qui cum bestia tam terribili pugnare praesumpserat,
licet hoc fecerit ex invidia romanae virtutis; similiter licet
cetus sit maximus omnium animalium quae natura fecerit, tamen
homo arte et ingenio ipsum capit et convertit in usus multos
humanorum commodorum.

	|55-57.~  Et continuo assignat pulcram rationem sui dicti
dicens: quod quando mala voluntas coniungitur magnae potentiae in
homine, nullus potest obviare vel providere.  Dicit ergo: |ch@e la
gente~, idest, quia humanum genus, |nessun riparo vi pu@o far~,
idest, nullum remedium potest adhibere, |dove l'argumento de la
mente~, idest, instrumentum rationis in homine, qui est armatus
ratione: saevissima enim est iniustitia habens arma, ut dicit
philosophus primo Politicorum, |s'aggiunge al mal volere~, idest,
depravatae voluntati, |et a la possa~, idest, magnae potestati. 
Et sic vide quod tria concurrunt ad omnem effectum rerum
humanarum, scilicet velle, scire et posse, ut vult philosophus,
licet Boetius dicat, quod duo tantum.

	|58-59.  La faccia.~  Nunc autor describit ipsum
gigantem, et primo faciem eius per comparationem; et dicit
breviter quod facies Nembroth erat eius magnitudinis, cuius est
illa pinea artificialis quae videtur in Sancto Petro.  Ad cuius
cognitionem est sciendum, quod olim Romae fuit templum vocatum
Pantheon, quod dicitur fuisse palatium Alexandri imperatoris, et
vocatum est postea sancta Maria Rotunda; in quo templo fuit pinea
magna aerea deaurata, quae nunc est ante templum beati Petri, et
erat cooperta tabulis aereis, ita quod a longe, sole desuper
feriente, videbatur quasi mons aureus cuius pulcritudo adhuc pro
parte apparet.  Ad propositum ergo dicit autor: |la faccia sua~,
scilicet, illius Nembroth magni gigantis, |mi parea lunga e
grossa~, in quantitate simili, |come la pina di San Pietro a
Roma.~  Et sic nota quod facit comparationem de pinea ad faciem
quantum ad magnitudinem, non quantum ad alia; quia pinea est
pulcra, splendida, et delectat aspectum; facies vero gigantis
turpis, obscura, terret visum aspicientis.

	|60.~  Et dicit autor: et ut breviter describam tibi
residuum corporis, |e l'altre ossa~, idest, et caetera membra,
|eran a sua proporzione~, idest, proportionabiliter
correspondebant faciei.

	|61-66.~  Et specificat magnitudinem partis apparentis
extra puteum; et dicit uno verbo, quod illa medietas apparens ab
umbilico supra erat maior, quam essent tres magni homines positi
unus super alium; |s@i che la ripa ch'era perizoma~, idest,
tamquam braca tegens inferiora, quia a medio infra stabat intra
puteum absconditus: unde scribitur in principio Genesis quod
primi parentes fecerunt sibi perizomata ad tegenda pudenda, |ne
mostrava ben tanto di sopra~, scilicet extra puteum, |che tre
frisoni s'avrian dato mal vanto di giungere a la coma~, idest, ad
crines capitis, quasi dicat, quod non potuissent gloriari quod
pertingerent a medio usque ad caput, quantumcumque sint magni. 
Quamvis enim alemanni naturaliter et communiter sint magni, tamen
illi de regione Frisiae sunt maximi; et declarat dictum suum,
dicens: |per@o ch'io ne vedea trenta gran palmi dal loco in gi@u
ove uomo affibbia il manto~, quasi dicat: a summo pectore ubi
homo affibulat mantellum usque ad umbilicum.

	|67-69.  Raphel.~  Hic autor describit loquelam gigantis,
ut ostendat quomodo iste superbia sua fuit autor confusionis
linguarum; unde dicit: |la fera bocca~, scilicet istius feroci
Nembroth, |cui non se convenia pi@u dolci salmi cominci@o a
gridar~, et dicere ista verba, |Raphel ma@i amech zab@i almi.~  Ad
cuius intelligentiam est hic notandum, quod ista verba non sunt
significativa, et posito quod in se aliquid significarent, sicut
aliqui interpretari conantur, adhuc nihil significarent hic, nisi
quod ponuntur ad significandum quod idioma istius non erat
intelligibile alicui, quia propter eius superbiam facta est
divisio labiorum.  Et haec est intentio autoris quam expresse
ponit in litera.

	|70-75.~  Et ponit exclamationem exprobrativam Virgilii
contra gigantem, dicens: |el duca mio ver lui~, supple dixit: |o
anima sciocca~, qui rem tam arduam tam temere incoepisti, |tienti
col corno~, cum quo pulsas, e con |quel ti disfoga~, idest,
redimas furorem tuum quo accenderis, |quando ira~, quae est
accensio sanguinis, |o altra passion~, sicut indignatio, furor,
|ti tocca~, quasi dicat in effectu, tona tantum voce, superbe,
quia ligatus es.  Et improperat sibi poenam specialem sui et
caeterorum gigantum, scilicet vincula.  Ad cuius intelligentiam
est notandum quod autor dat gigantibus verissimam poenam; fingit
enim quod sunt ligati.  Hoc autem figurat quod isti superbi
potentes, qui videntur liberiores aliis et habere ampliorem
potestatem super alios, sunt servi impotentes, quia ligati sunt
catenis vitiorum.  Unde Diogenes cynicus appellabat Alexandrum
magnum, quamvis potentissimum, servum servorum, quoniam Alexander
erat subditus vitiorum, quae ipse Diogenes subiecerat sibi
virtute sua; unde tales non differunt a captivis nisi quod
ligantur catenis aureis, illi vero ferreis.  Dicit ergo
Virgilius: |cercati al collo e troverai ia soga~, idest, cordam,
vel funem, |che 'l tien ligato.~  Nonne Alexander qui vincebat
tot millia hominum uno proelio, vincebatur uno scypho vini et
parva ira? |o anima confusa~, quia sicut fuit causa confusionis
linguarum, ita in se merito confusus est, et dicit: |e vedi lui~,
scilicet ipsum cornu, |che 'l gran petto ti doga~, idest, signat,
quia tenebat cornu per transversum pectoris.

	|76-78.  Poi.~  Hic autor ostendit quomodo Virgilius
manifestaverit sibi nominatim dictum gigantem.  Ad cuius
cognitionem debes scire, quod iste primus gigas Nembroth fuit vir
robustus venationi deditus, qui primus coepit esse potens inter
homines, cui Babylon fuit principium regni; unde initium bellorum
et origo tyrannidis fluxit in terris; sub quo et a quo illa
famosa turris babylonica incoepta est ad coelum itura, nisi
humanae superbiae divina potentia restitisset: de qua et eius
autore tam breviter pertranseo hic, quia de hoc dicam plenius
Purgatorii capitulo XII, ubi autor dicit: ^vedea Nembroth a pi@e
del gran lavoro.~  Dicit ergo autor: |poi disse a me~: scilicet,
ille Virgilius: |egli stesso s'accusa~, quia scilicet ex loquela
sua dat intelligi quis sit; et specificat eum a nomine et ab eius
alta superbia, dicens: |questi @ee Nembroth~, et est nomen
conveniens, |per lo cui mal coto~, idest, propter cuius malum
cogitamen, |pur un linguaggio nel mondo non s'usa~, quia a
principio omnes homines eodem ore loquebantur, et una lingua erat
in omnibus; sed in opere inconsumabili Nembroth fuit divisa in
multas et diversas.

	|79-81.~  Et concludit Virgilius in hac parte, dicens:
|Lasciamlo stare~, quia licet dicam sibi verba exprobratoria
nihil portat, quia ita ipse nullum intelligit, sicut nullus
intelligit eum.  Dicit ergo: |e non parliamo a voto~, idest
frustra, quia non plus curat de verbis contumeliosis quam
blandis, ex quo nihil intelligit, unde dicit: |ch@e ciascun
linguaggio @e cos@i a lui~, idest, tam male intelligibile, |come 'l
suo~, scilicet linguagium, |ad altrui ch'a nullo @e noto~, idest,
cognitum vel clarum.

	|82-84.  Facemmo dunque.~  Ista est tertia pars generalis
in qua autor tractat de alio gigante antiquo famoso apud poetas;
et primo praemittit recessum a Nembroth, et accessum ad alium,
dicens: nos, |volti a sinistra~, ad quam semper itur in inferno,
ut toties dictum est, |dunque facemmo pi@u lungo viaggio~, quia
ulterius processimus ad tractandum de gigantibus gentilium sive
paganorum.  Unde dicit: |et al trar d'un balestro~, idest, et
post jactum teli, ita quod discernebant ipsum satis a longe
propter eius magnitudinem, |trovammo l'altro~, scilicet
Ephialtem, |assai pi@u fero e maggio~, idest, ferociorem et
maiorem, quam ipse Nembroth quem dimiseramus.  Nembroth enim
timens diluvium tentavit facere turrem altam ad coelum; sed
Ephialtes cum suis sequacibus praesumpsit invadere coelum
accumulans montem supra montem, sicut clare scribit Ovidius circa
principium maioris, licet habuerit hoc ab aliis poetis graecis. 
Unde volo te scire quod Homerus XI Odysseae fingit quod Ulyxes
quando ivit ad infernum vidit inter alios notabiles unum par
magnorum fratrum, scilicet unum nomine Othon aequalem diis, et
alium Ephialtem gloriosum, quos jam magnos terra nutrivit, donans
eis vitam.  Hi in longitudine facti sunt novem cannarum, qui
minati fuerunt diis immortalibus; nam disposuerunt ponere Ossam
montem super Olympum, et perfecissent, si ad aetatis mensuram
pervenissent: sed ambos antequam induerent lanuginem destruxit
Jovis filius Apollo: et sic nota quod Homerus vocat unum istorum
aequalem diis, quia talis reputatur a multis, et a se ipso
similis diis; alterum vero vocat gloriosum, quia superba est
gloria talium maiorum, et terra nutrivit eos, quia non pascuntur
nisi terrenis; et accumulantes montem supra montem, idest altam
potentiam super aliam, minantur contra coelum, sicut legitur de
multis regibus assyriorum in sacra Scriptura.  Imo Julius Caesar
dixit in Africa hostibus, quod romani habebant legiones cum
quibus possent frangere coelum.  Ideo bene Augustinus primo de
Civitate Dei circa principium indignanter dicit, loquens de
superbia romanorum, quod illud quod est veri Dei, superbae animae
spiritus inflatus affectat et amat sibi dici in laudibus illud
Virgilii: |parcere subjectis et debellare superbos.~  Dicit etiam
Homerus quod Apollo destruxit eos antequam venirent ad perfectam
aetatem, ad innuendum, quod quando videntur esse in flore, Deus
per suam sapientiam fulminat eos; et sic vide quod autor loquitur
hic de gigantibus poetice et moraliter, sicut Boetius dicit:
accepisti, inquit in fabulis, lacessentes coelum gigantes, sed
eos uti condignum benigna fortitudo disposuit.

	|85-90.  A cinger.~  Hic autor describit formam poenae
istius Ephialtis; et dicit quod habebat unum brachium ligatum
ante, alterum post, et volens ostendere qualiter summa potentia,
quae resistit superbis, ligavit istum, dicit: |io non so dir qual
che fosse il maestro a cinger lui~, quasi dicat: quicumque fuerit
certe magnus magister fuit, et hoc non est aliud dicere nisi fuit
Deus incognoscibilis, incomprehensibilis artifex, |ma ei~,
scilicet Ephialtes, |tenea il braccio destro soccinto~, idest,
ligatum, |dietro~, idest, a tergo, |e l'altro~, scilicet
sinistrum, |dinanzi~, ne scilicet si ambae manus essent simul
junctae vel ante vel retro posset aliquo modo se solvere vel
liberare, |d'una catena che 'l tenea avvinto~, idest, ligatum,
|dal collo in gi@u~; et sic vide quod dedit cordam Nembroth, huic
vero dat catenam; quia jam dixerat ipsum maiorem et ferociorem,
ideo opus erat maiori et fortiori vinculo ad coercendum maiorem
furorem; ideo erat valde astrictus, |s@i che lo scoperto~, idest
pars corporis apparens discoperta ab umbilico supra, |se ravolgea
in sul giron quinto~, idest, habebat quinque revolutiones et
girationes; vult dicere quod catena magna cingebat ipsum
quinquies in parte corporis detecta quae videbatur extra puteum.

	|91-96.~  Et ostendit autor quomodo Virgilius
manifestaverit sibi istum gigantem a vitio et nomine, dicens:
|disse 'l mio duca~, scilicet Virgilius dixit mihi, |questi~,
scilicet Ephialtes, |superbo~; in hoc declarat quid intelligat
per gigantes, |volle esser esperto~, idest, voluit habere
experientiam, |di sua potenza~, quae erat parva vel nulla,
|contra il sommo Giove~, qui erat summus deus apud paganos, unde
potissime colebatur in superba arce Capitolii Romae, et vocabatur
Jovis optimus maximus, sicut patet infinities apud Titum Livium. 
Ideo dicit: |ond'elli ha cotal merto~, quia scilicet est taliter
ligatus et omnino impotens, et dicit: |Fialte ha nome, e fece le
gran prove~, quia effudit omnes vires suas, |quando i giganti fer
paura ai dei~, scilicet in bello quod moverunt contra deos.  Et
hic nota quod hoc potest intelligi fabulariter, quia secundum
fictionem Ovidii unus deus latuit sub figura unius ferae, alter
sub figura alterius.  Secundo, historialiter; nam Titanus frater
Saturni cum suis fecit pugnam cum Jove, quando Jupiter expulerat
patrem suum Saturnum de regno Cretae, in qua pugna Jupiter cum
suis extimuit licet tandem fuerit victor.  Tertio, allegorice, ut
litera exponatur sic: |fer paura ai dei~, idest, facere voluerunt
quantum in ipsis fuit, et ideo: |le braccia ch'ei men@o, gi@a mai
non move.~

	|97-99.  Et io a lui.~  Nunc autor facta mentione unius
gigantis principaliter, facit mentionem alterius incidentaliter. 
Ideo fingit quod petat a Virgilio posse devenire in cognitionem
alterius gigantis ferocioris, et formidabilioris, dicens: |et io
a lui~, supple, dixi illi Virgilio: |io vorrei che gli occhi
miei~, scilicet speculatorii, |avesser esperienzia de lo
smisurato Briareo.~  Et hic nota quod istud nomen est conveniens
isti giganti: dicitur enim Briareus quasi briae reus, quia extra
mensuram excessivus fuit, ideo autor vocat eum immensum; nam de
isto dicitur quod omni die crescebat tot palmis, scilicet per vim
et superbiam.  De isto Briareo autor facit specialem mentionem
Purgatorii capitulo XII, ubi dicit: ^vedea Briareo fitto dal
telo.~  Ideo tam breviter hic pertranseo.

	|100-102.~  Et subdit responsionem Virgilii ad petitionem
suam, dicens: |ond'ei~, scilicet Virgilius, |rispose: Tu vedrai
Anteo~, quasi dicat: non est nunc tempus videndi Briareum, de quo
dicetur alibi, sed est tempus videndi Antheum, sine quo non
possumus facere iter nostrum, quia habet officium transportandi;
ideo dicit: |presso di qui~, quasi dicat: cito videbimus eum; et
dicit: |che parla et @ee disciolto~, quasi dicat: quod non
loquitur confuse, sicut Nembroth, nec est ligatus, sicut
praedicti, ita quod intelliget nos et portabit nos quando
requiremus eum; unde dicit: |che ne porr@a nel fondo d'ogni reo~,
idest, in centro inferni, ubi puniuntur pessimi peccatores,
scilicet proditores.  Et hic nota ad intelligentiam huius
fictionis, quod sicut autor supra capitulo XII finxit se
reperisse inter centauros unum minus malum, scilicet Chironem;
ita nunc hic fingit se invenire inter gigantes unum minus malum,
scilicet Antheum, ideo ponit eum solutum, quia non praesumpsit
immediate contra deos, sed contra homines, licet nomen contrarium
sonet.  Videtur enim dici Antheus ab ^Anti~, quod est contra et
^theos~, Deus.  Iste enim Antheus historice fuit magnus vel
formidatus gigas in partibus Africae, qui praetereuntes cogebat
inire luctam secum, quibus sua fortitudine superatis, capita
amputata appendebat portis domus suae.  De hoc fingunt poetae,
quod Antheus fessus in pugna ex contactu terrae statim resumebat
vires; sed magnus Hercules cum venisset ad certamen secum, de hoc
perpendens, levavit ipsum in aerem et suffocavit inter brachia
sua; per quod datur intelligi, quod Antheus erat invincibilis in
terra sua, sicut Hannibal Africanus: et ipse magnus gigas dicebat
per contrarium de romanis, quod romani non poterant vici nisi in
terra sua, scilicet intra Italiam; sed in aliena terra et alienis
armis nullo modo.  Moraliter autem loquendo secundum Fulgentium,
Antheus ponitur in figura libidinis, quae contrahit vires a
terra, idest, a carne et a fructibus terrae.  Ideo bene Antheus
dicitur regnasse in Lybia, quae est terra calida, sed Hercules
contrarius Antheo, idest vir fortis et sapiens, abstrahit
carnalem concupiscentiam a terra et levat sursum cum virtute sua,
et sic extinguit et mortificat eam; de quo dicit Seneca in
tragoediis: ^Stravit Antheum lybicis arenis~; et Boetius sequens
eum.  Ideo bene dictus est Hercules quasi heroum cleos, idest
virorum fortium gloria.

	|103-105.~  Deinde Virgilius cum dixisset autori de
Antheo laturo eos in puteum, respondet sibi de Briareo, de quo
ipse principaliter petierat, dicens: |quel che tu vuoi vedere~,
scilicet, Briareus, quem optas videre, |@ee molto pi@u l@a~, nec est
tempus eundi modo ad eum; ideo dicit sibi breviter, |et @ee
ligato~, scilicet quinquies cum catena, |e fatto come questo~,
idest, tam terribilis et socius sibi in poena, sicut fuit in
culpa; et excipit, |salvo che pi@u feroce par nel volto~, quia
fuit audacior in pugna quam dictus Ephialtes.

	|106-108.  Non fu.~  Hic autor ostendit quomodo se
habuerit ille Ephialtes post verba Virgilii.  Et breviter dicit
quod iste gigas, auditis his quae Virgilius dixerat contra eum,
motus est in iracundia sua plusquam turris quae concutitur
terraemotu.  Dicit ergo: |non fu tremuoto gi@a tanto rubesto~,
idest, robustus et fortis, |che scotesse~, idest, concuteret,
|una torre cos@i forte, come Fialte a scotersi fu presto.~  Et
vide quantum comparatio est propria de gigante ad turrem.  Sicut
enim turris magna, alta et fortis non movetur ventis et
tempestatibus, nec aliis viribus humanis, et tamen percutitur a
fulmine et laeditur, et terraemotu evertitur et prosternitur ad
terram cum magno fragore, ita iste gigas olim fulminatus, nunc
commotus forti irrisione Virgilii, voluit irruere super eum.

	|109-111.~  Et ideo autor continuo subdit effectum huius
motus dicens: |alor temetti io pi@u che mai la morte~, quasi
dicat: cum saepe timuerim mortem vivus in inferno, hic summe
extimui et merito, quia jam pervenerat juxta summam omnium
terribilium, et tamen plus timebit ipsum Luciferum.  Unde dicit:
|e non v'era mistier pi@u che la dotta~, idest, non expediebat
aliud ad mortem meam, nisi simplex motio gigantis, quasi dicat:
non oportebat quod gigas percuteret me aliter, quia mortuus eram
subito ex sola quassatione eius; vel dicas, |la dotta~, idest
timor; nam dotare est timere, quasi dicat: solus timor erat
sufficiens ad exanimandum me, |s'io non avessi viste le ritorte~,
idest, si ego non vidissem torques et vincula, quibus erat
ligatus.  Et hic nota quod periculosissimum est incurrere iram et
furorem talis gigantis viro sapienti et virtuoso, qui multos
destrueret nisi divina providentia ligasset, sicut Alexander
Calisthenem, Nero Senecam, Antoninus Caracallus Papinianum et ita
de multis.

	|112-114.  Noi procedemmo.~  Ista est quarta et ultima
pars generalis, in qua autor agit et tractat de alio gigante
antiquo famoso, quem jam nominaverat in parte praecedenti, et
praedixerat ipsum videndum autori.  Primo ergo ostendit quomodo
accesserint ad Antheum, quem specificat a magnitudine sua,
dicens: |Noi procedemmo pi@u avanti allotta~, idest, processimus
ulterius tunc in via speculationis ad pulcerrimam materiam, ut
statim videbis; unde dicit: |e venimmo ad Anteo, che uscia fuor
de la grotta~, idest, apparebat extra puteum in quo tamquam in
grotta stant inclusi proditores, |ben cinque alle~; alla est
genus mensurae panni in Flandria, sicut canna Florentiae.  |senza
la testa.~  Vult dicere, quod a pectore usque ad umbilicum erat
tantae magnitudinis.  Et hic nota quod licet plures dixerint
nullum posse excedere magnitudinem septem pedum, quia Hercules
fuit intra istam mensuram, tamen inventum est, florente romano
imperio, sub divo Augusto duos habuisse duodecim pedes
longitudinis; sicut etiam dicitur de Christophoro, quod fuerit
duodecim pedum vel cannarum.  Augustinus etiam scribit in suo de
Civitate Dei se vidisse in ista terra ubi regnavit Antheus dentem
unius gigantis, de quo facti fuissent centum dentes minuti de
nostris.  Quid dicam de Goliath, de Feracuto et aliis?

	|115-118.  O tu.~  Hic autor ponit pulcram orationem
Virgilii ad Antheum, in qua intendit persuadere sibi, quod portet
eos intra puteum; et primo captat benevolentiam a victoriis eius
in terra, in qua Scipio obtinuit victorias magnas.  Ad cuius
plenam intelligentiam volo te scire quod P. Cornelius Scipio, qui
cognominatus est Africanus maior, fuit maximus ducum romanorum in
virtute et felicitate.  De cuius mirificis laudibus dicetur plene
VI capitulo Paradisi, de quibus breviter dicam illud quod spectat
ad praesens propositum.  Hic igitur juvenis viginti quatuor
annorum, tempore secundi belli punici, cum Hannibal dux
victoriosissimus carthaginensis, jam fere per octo annos
afflixisset bellis semper Italiam impetravit in Senatu ire cum
exercitu in Hispaniam, in qua duo Scipiones pater et patruus
duces clarissimi post multas claras victorias fuerant ambo
occisi, perditis exercitibus infra spatium triginta dierum; quam
provinciam Scipio mirabili virtute totam recuperavit spatio
quinque annorum de manibus carthaginensium; quatuor exercitibus
cum eorum ducibus inde pulsis, Hispania liberata, et sub jugum
romanum reducta, Scipio reversus Romam de consensu Senatus per
Siciliam transivit in Africam, et descendens in terra, primo
posuit castra in collibus, qui primo dicebantur regna Anthei, sed
postea clarius nomen novum receperunt, quia vocata sunt Castra
Cornelia.  Scipionis adventu tota Africa turbata est, sed
praecipue Carthago fuit tota sub armis et custodiis, quia jam per
quinquaginta annos non viderant arma romana, nisi tumultuarie. 
Nunc autem videbant Scipionem ducem tremendum ante oculos, nec
habebant alium ducem, quem opponerent sibi, nisi Asdrubalem
Gisgonis filium, quem ipse Scipio jam fugaverat de Hispania.  Cum
autem Scipio coepisset prosperari in Africa, supervenit
Massinissa cum paucis, juvenis magnanimus et magnificus valde;
qui spoliatus regno Numidiae a Syphace rege potentissimo, semper
fuit postea fidelissimus romanorum, et praesertim amicissimus
Corneliae gentis et Scipionis, qui illum restituit in regnum suum
et maxime exaltavit: ideo multum laete Massinissa receptus est a
Scipione cum magna spe.  Sed sola spes carthaginensium erat pro
tunc in Asdrubale suo et Syphace rege praedicto, qui erat factus
gener ipsius Asdrubalis; nam nuper acceperat in uxorem
Sophonisbam filiam eius pulcerrimam mulierum; et ipsi ambo
juvenes fecerant foedus inter se ad Carthaginis defensionem. 
Deinde cum Scipio intenderet totis viribus ad oppugnationem
Uticae civitatis quam obsederat, venit Asdrubal cum tribus
millibus equitum, et triginta millibus peditum; et post eum venit
rex Syphax cum decem millibus equitum et quinquaginta millibus
peditum, qui coniunctis exercitibus venerunt versus Uticam et
posuerunt castra sua in locis non longinquis ab invicem, ut
Scipio intermitteret obsidionem fortis civitatis.  Scipio exacta
hyeme praemisit Massinissam et Laelium legatum suum optimum
amicum et socium, qui de mandato Scipionis tempore nocturno
immiserunt ignem in castra regis, quae erant storea et arundinea. 
Milites putantes incendium fore fortuitum inermes et semisopiti
accurrebant; et omnibus attonitis et turbatis, romani fecerunt
magnam caedem de eis.  Carthaginenses autem similiter credentes
incendium non esse iniectum sed exortum, currebant ad
extinguendum, et incurrebant in manus hostium, et dispersi sunt
more pecudum incidentium in greges luporum.  Scipio autem
accedens ad castra carthaginensium incendit illa, et sic breviter
ferro et igne castra duorum exercituum una nocte consumpta sunt. 
Rex et Asdrubal cum parva parte lacerae multitudinis aufugerunt:
quadraginta millia hostium perierunt; quinque millia et plus
capta sunt cum sex elephantibus.  Asdrubal reversus Carthaginem
novum exercitum reparavit, et rex iterum cum sua gente redivit ad
Asdrubalem, et iterum concurrerunt cum romanis.  In co proelio
Scipio fuit victor.  Syphax rex refugit in suum regnum Numidiae,
quem Massinissa et Laelius de mandato Scipionis persecuti fuerunt
per iter quindecim dierum.  Interea Scipio multas terras Poenorum
partim vi, partim timore cepit, et venit cum legionibus prope
Carthaginem per quindecim miliaria.  Syphax motus lacrymis
Sophonisbae uxoris suae, et precibus Asdrubalis reparabat bellum. 
Et breviter commisso proelio cum Massinissa et Laelio, videns
tandem suos fugere opponebat se fortiter hostibus; sed vulnerato
equo cecidit, et captus ductus fuit ad Laelium.  Rege capto
caedes fuit brevis: quinque millia hostium occisa, multi fugerunt
Citham civitatem, quae erat caput regni numidici.  Tunc
Massinissa factus animosior pro rege capto et regno recuperato,
impetravit a Laelio ut posset cum equitatu et rege captivo
praecurrere celeriter ad urbem Citham.  Quo facto, Citha tradita
fuit sibi apertis portis a civibus; Massinissa relictis
custodibus ad portas properanter pervenit ad regiam, cui in
limine Sophonisba occurrit orans flebiliter et suppliciter ut
liberaret eam a manibus romanorum, et de ea faceret quicquid
placeret sibi, sicut de captiva.  Erat autem Sophonisba sanguine
clara, aetate florens, forma corporis excellens; ideo non tantum
preces moverunt Massinissam, quantum facies eius.  Massinissa
autem ardens vitio aetatis, patriae et naturae, urgente amore,
dedit sibi fidem, et eodem die antequam veniret Scipio vel
Laelius, qui propinquior erat, desponsavit eam, vivente viro
Syphace, qui ductus est ad Scipionem.  Laelius deinde
superveniens, audita re enormi, voluit eripere Sophonisbam
Massinissae; sed rogatus ab eo reservavit judicium Scipioni. 
Scipio Massinissam ad se vocatum in secreto increpuit alto animo,
nunc mordaciter, nunc suaviter, ostendens qualiter voluptates
interiores erant atrociores omnibus hostibus exterioribus. 
Massinissa amaricatus pudore et dolore breviter misit per fidum
nuntium venenum Sophonisbae, ut sic per mortem liberaret eam a
captivitate romanorum, sicut promiserat, quod illa intrepide
hausit, et sic ferocem spiritum emisit.  Syphax autem vir eius
ductus Romam a Laelio positus est in carcere apud Albam. 
Carthaginenses autem videntes Africam ardere sub Scipione, sicut
Italia arserat sub Hannibale, deficiente omni spe, decreverunt
revocare Hannibalem ex Italia, ut succurreret patriae in
angustiis positae.  Hannibal rumore rerum gestarum in Africa,
stupefactus miraculo fortunae mutatae, stabat in extremo angulo
Italiae orientalis.  Mago vero frater eius in extremo angulo
Italiae occidentalis, scilicet in Liguria; et in agro insubrium
pugnans cum romanis lethaliter vulneratus recurrit ad mare, et
rediens in Africam circa Sardiniam expiravit.  Hannibal vero, ad
mandata reditus sui ingemiscens ac rugiens, exercitum suum
reduxit ad naves; et anno sexto decimo postquam intraverat
Italiam recessit, rediens tristior in patriam, quam unquam
aliquis iverit in exilium, saepe reflectens oculos ad Italiam, et
suspirans ipsam excidisse de faucibus eius, et se ipsum culpans
quod non crediderat consilio Maherbalis; et dolens, quod ipse dux
induratus in bello inter tot victorias suas non habuerat eum
animum ad invadendam Romam, quem Scipio juvenis habuerat ad
invadendam Carthaginem, inter tot clades suorum pervenit in
Africam.  Tunc Carthago et Roma multiplicibus anxiabantur curis,
imo et fere totus orbis respiciebat ad finem istius belli, quia
duae potentissimae civitates de imperio orbis certabant.  Et cum
jam isti duo excellentissimi duces appropinquassent castra,
Hannibal sive suo motu, sive de mandato patriae petivit a
Scipione venire ad colloquium secum: quo obtento, venerunt ambo
in campum planum, uterque cum interprete suo et exercitibus suis
armatis, expectantibus hinc inde; qui videntes alter alterum
attoniti mutua admiratione aliquandiu tacuerunt.  Tunc Hannibal,
rupto silentio, primus coepit loqui, et orationem fecit gravem et
sententiosam nimis, et in summa conatus est persuadere pacem
Scipioni, ostendens illi mutationem fortunae exemplo sui et
aliorum ducum, et quantum pax esset ei tuta et gloriosa, quae
tollebat omnia discrimina belli: et commendans illius gesta
rogabat ut imponeret modum suae felicitati, antequam fortuna
faciem mutaret, et in florentissimo statu rerum suarum deponeret
arma victricia.  Scipio, auditis verbis Hannibalis, qui videbatur
sane consulere, dedit responsum asperius, quia credebat
Hannibalem loqui non amore pacis quam semper oderat, sed timore
belli, dicens quod jam erat certus quod adventus Hannibalis
turbaret spem pacis, quia ipse de conditionibus pacis multa
detrahebat, nec offerebat romanis nisi illud quod jam auferre non
poterat, excusans romanos et accusans poenos, quod in hoc secundo
bello punico et priore, causae malorum ab illis ortae erant,
asserens se bene scire quod erat homo mortalis, et quod omnia
quae agebat erant exposita mille casibus fortunae; sed sperabat,
quod dii favere deberent facientibus bella justa.  Et conclusit
quod sicut fuisset superbum negare pacem illi petenti in Italia,
et volenti sponte recedere, antequam haberet mandatum a patria;
sic modo non erat verecundum sibi non dare pacem si nolebat, ad
quam petendam venerat iniquo animo et semicoactus; et tamen non
negabat se dare pacem poenis sub primis conditionibus pacis, ne
aliquis posset dicere romanos adversos studio pacis.  Demum cum
concordare non possent de conditionibus pacis, ambo redierunt ad
castra sua protestantes uterque suis, quod oportebat quod cras
antequam sol occideret scirent an Roma, an Carthago tenerent
imperium mundi.  Sequenti die orta luce venerunt in campum, et,
ut dicit Florus, numquam fuit dies maior sub romano imperio,
licet enim ante et postea cum fortissimis gentibus saepe pugnatum
fuerit, numquam tamen cum tantis viribus, tantis odiis, tanta
arte, tanta paritate militiae, tanta cupiditate vindictae:
ordinatae acies hinc inde omni arte belli, ita ut uterque dux
nihil omiserit agendum in hoc tam discriminoso Marte.  Nam, ut
alios ordines omittam, Hannibal octuaginta elephantes, quot
numquam antea simul habuerat, locavit in prima fronte, et uterque
dux suos antecedebat in proelio commemorans suas felices
victorias, et praecipue Scipio cum tanta alacritate alloquebatur
suos, ut non videretur ire ad periculosissimam pugnam, sed redire
a felicissima victoria.  Igitur commisso proelio uterque dux
fecit ultimum de potentia, ingenio, ense et lingua.  Scipio
instabat summa vi; Hannibal obstabat omni conatu, et si
consideretur effectus, non solum istud fuit magnum proelium sed
maximum: quadraginta millia hostium occisa: caeteri quia sciebant
itinera et receptacula evaserunt.  Inter captivos fuerunt
duodecim elephantes; nec tamen romani habuerunt istam victoriam
felicissimam sine sanguine; nam decem millia caesa sunt.  Ipse
dux Hannibal prius, omnibus tentatis, tandem cum paucis recessit
ex proelio, et Carthaginem veniens, convocato consilio, professus
est se victum, non solum proelio sed bello.  Carthaginenses ideo
de consilio Hannibalis miserunt legatos ad Scipionem pro pace
petenda.  Scipio et sui erant proniores ad ruinam Carthaginis
quam ad pacem; tamen considerans quantum laboris et temporis
esset obsidio tam potentis urbis, et sentiens quod novi consules
Titus Claudius et Cornelius Lentulus procurabant succedere in
locum eius, ut perciperent fructus tot et tantorum laborum,
inclinavit animum ad pacem.  Dedit igitur pacem carthaginensibus
de voluntate Senatus et populi romani cum conditionibus multis;
ut viverent suis legibus, ut darent omnes naves rostratas praeter
decem, et elephantes domitos; indomitos vero domarent; nullum
bellum facerent vel moverent sine mandato populi romani; decem
millia talentorum nomine tributi annuatim darent, et multa alia. 
Pax igitur data est carthaginensibus anno decimo septimo post
principium huius belli et post finem huius belli anno
quadragesimo; ita quod inter primum bellum punicum finitum, et
secundum inchoatum fuerunt anni viginti quatuor.  Et hic fuit
finis secundi belli punici, quo nullum unquam periculosius fuit. 
Tunc Scipio illam classem carthaginensium terribilem cunctis
litoribus fecit incendi ante oculos civitatis juxta formam
pactorum, cum maiori dolore omnium, quam si vidissent totam
Carthaginem illo igne cremari; quingentae naves fuisse
referuntur.  Scipio tandem, pace terra marique parta, reversus
est in Siciliam, et inde per urbes Italiae transiens cum summo
gaudio et festo omnium reversus est Romam, et cum triumpho
celeberrimo omnium ascendit Capitolium.  Ex praedictis itaque
breviter percursis patet quantam gloriam Scipio fuerit consecutus
fortunate ex ista terra Africae, de qua autor facit hic mentionem
studiose, quia res gestae per Scipionem ibi videbantur dignae
perpetua memoria, sicut Titus Livius alte et fideliter describit. 
De victoriis autem quas Hannibal ante habuerat in Italia dictum
est supra capitulo XXVIII, ideo ibi videre potes; nam in isto
capitulo et in illo collegi breviter gesta Scipionis et
Hannibalis duorum maximorum ducum belli; ideo, lector, parce
prolixitati.  His praemissis pro declaratione literae, nunc est
ad literam descendendum.  Ad propositum ergo Virgilius exordiens
commendat Antheum a mirabili fortitudine, dicens: |o tu~,
scilicet Anthee, |che recasti gi@a~, idest, adduxisti olim in
vita, |mille lion~; potest hoc intelligi historice, quia in
Africa est magna copia leonum, et sunt minus feroces quam alii,
ut dicit Plinius; et allegorice ut per mille leones intelligas
quod vicerit mille viros fortes, |nella fortunata valle~,
scilicet, fluminis Bragadae apud Uticam civitatem, quae vallis
fuit fortunata genti Corneliae, quae fuit fatalis ipsi
Carthagini; nam Scipio Africanus maior ipsam tributariam fecit,
et Scipio Africanus minor ipsam evertit.  Ideo dicit: |che fece
Scipion reda~, idest, dominum; nam haeres dicitur quasi herus,
idest dominus, |di gloria~, quia vere gloriosum fuit Scipioni
vincere Hannibalem victorem romanorum in patria illius, et dicit:
|quando Annibal co' suoi diede le spalle~; et sic vide quod
loquitur de Scipione superiore, quia inferior non fuit tempore
Hannibalis.

	|119-121.~  Deinde Virgilius captat benevolentiam ab
Antheo cum quadam adulatione ficta, et vult dicere: bene dico qui
reportasti victoriam et gloriam de feris vel de hominibus, quia
tu fuisses etiam victor deorum, ut multi credunt, si tu fuisses
in pugna gigantea; unde dicit: |e ancor par che si creda~,
loquitur dubitative, ut temperet modicum adulationem,
|ch'avrebber vinto i figli de la terra~, idest, gigantes terreni
fuissent victores contra deos, |se fossi stato a l'alta guerra.~ 
Per hoc patet quod Antheus non fuit tempore aliorum gigantum
fulminatorum a Jove in regione Phlegrae, ideo dicit: |de' tuoi
fratelli~, vocat gigantes, qui fuerant diu ante, fratres Anthei,
quia ex eadem matre, scilicet terra geniti sunt.  Et hic nota
quod hic est modus faciendi superbum benevolum, scilicet
parificando ipsum Deo, sicut Alexander gloriabatur vocari filius
Jovis, de quo mater pulcre increpuit eum admonens ne faceret
Junonem sibi molestam.  Et sic vide quod vir sapiens potest
licite adulari interdum superbo, in casu necessitatis.

	|122-129.~  Et facit suam petitionem Antheo, dicens:
|mettine gi@u~, idest, porta nos ad glaciem putei, |dove la
freddura serra Cocito~, idest, ubi frigus congelat lacum, qui
dicitur Cocytus, de quo tractabitur amodo usque in finem.  -- |E
non.~  Hic Virgilius facit confirmationem suam et dicit, quod non
remittat eum ad aliquem alium de numero gigantum.  Et ad huius
literae intelligentiam volo te scire quod Homerus XI Odysseae
fingit quod Ulyxes vidit in inferno Titium filium terrae
jacentem, et duo vultures sedentes ex utraque parte rodebant
jecur eius funditus, et ipse non expellebat eos cum manibus, quia
attentavit venerabilem uxorem Jovis, Latonam.  Titius moraliter
est vir luxuriosus, qui ardens libidine non abstinet se ab aliquo
pudore reverentiae humanae vel divinae, sicut Nero luxuriae
saevientis qui stupravit sororem et consanguineam et unam
virginem vestalem, et meretricem duxit uxorem.  Ideo eleganter
finxerunt poetae quod vultur avis rapax continuo vorat eius epar,
quia in epate est sedes luxuriae, quae paulatim consumit epar et
corpus.  Sed epar consumptum reviviscit et reparatur, quia una
libidine extincta repullulat alia.  Ideo bene dicit Ovidius: ^Sic
inconsumptum Titii semperque renascens, non perit ut possit saepe
perire jecur.~  Dicit ergo: |e non ten vegna schifo~, idest, non
habeas hoc ad indignationem, licet tu videaris tam magnus, et
iste tam parvus.  Et hic nota quod per hoc autor figurat quod
magnus superbus debet honorare poetam, qui potest sibi dare
magnam et longam famam.  Unde dicit: |non ci far ire a Tizio n@e a
Tifo~, qui sunt minus magni et magnifici quam tu.  De Titio jam
dictum est, de Typhoeo autem dicetur Paradisi, capitulo VIII,
quasi dicat: non facias nos recurrere ad alium qui portabit nos. 
Ita recte dicebat ipse Virgilius ad Augustum quod non haberet eum
ad fastidium, quia ipse inveniret alium cui maritaret se, ut
patet libro Bucolicorum ecloga secunda.  Et ecce quare non debes
fastidire eum, quia, |questi~, scilicet Dantes qui est hic mecum,
|pu@o dar di quel che qui si brama~, scilicet, fama.  Et sic vide
quod cum autor fingit quod gigantes appetunt famam, loquitur
moraliter de isto mundo, in quo magni superbi maxime appetunt
gloriam licet malis artibus, sicut Alexander cuius pectus erat
insatiabile gloriae.  Ideo dicit: |per@o ti china~, idest, inclina
te ad portandum nos, |e non torcer lo grifo~, idest, non
distorqueas musum, ideo dicit: |ancor ti pu@o nel mondo render
fama~, et ecce quomodo, |ch'el vive e lunga vita ancor aspetta.~ 
Et sic vide quod autor videtur prophetare de se ipso; nam post
istam visionem suam vixit viginti uno annis, et dicit: |se
grazia~, scilicet divina, |nol chiama a se innanzi tempo~, quasi
dicat, secundum cursum naturae adhuc victurus est multum, nisi
Deus ex gratia vocet eum ad se; et respicit autor tempus visionis
suae, quae fuit in MCCC, in quo fingit Virgilium dicere ista de
se, nam quando scribebat hoc praeterierat tempus visionis per
multos annos.

	|130-132.  Cos@i.~  Nunc autor ponit effectum orationis
Virgilii, quia scilicet statim libenter et prompte fuerunt
portati ab Antheo.  Unde continuans dicta dicendis, dicit: |cos@i
disse 'l maestro~, idest, ita persuasit Antheo hac pulcra
oratione, |e quelli~, scilicet, Antheus avidus promissae famae,
|distese le man in fretta~, quia non expectavit plus rogari, |e
prese il duca mio~, scilicet, Virgilium, et dicit: |onde~, idest,
a quibus manibus Anthei, |Ercole sent@i gi@a grande stretta~,
scilicet, cum luctaretur secum, ut jam dictum est.  Et hic nota,
lector, quod autor hic magna arte facit mentionem de Hercule qui
fuit contrarius Antheo.  Fuit enim Hercules gigas bonus, magnus
statura, magnus viribus, magnus virtute, qui reponitur in numero
deorum, non istorum, quia non solum vicit Antheum fortissimum in
Africa, sed Gerionem potentissimum in Hispania et Busiridem
crudelissimum in AEgypto, qui domuit omnia monstra ferarum et
hominum ubique, et per omnes gradus virtutum ambulavit usque in
finem; ideo merito poetae finxerunt quod descenderit ad infernum
ad conculcanda vitia, et supportaverit coelum, quia restitit
influentiae coeli.  Et nota quod licet haec et alia multa
adscribantur Herculi, tamen multi fuerunt Hercules, sicut
testatur Tullius libro de Natura Deorum, et Augustinus XVII de
Civitate Dei.  Difficillimum tamen est discernere inter istos.

	|133-135.~  Et subdit quomodo Virgilius captus ab Antheo
traxerit eum ad se dicens: |Virgilio disse a me: fatti qua s@i
ch'io ti prenda~, scilicet, inter brachia mea, eo modo quo
Antheus ceperat eum; ideo dicit: |quando prender si sent$io~,
scilicet ab illo Antheo, |poi feci s@i, ch'un sasso era elli et
io~, quasi dicat: astrinxit me sibi.

	|136-141.  Qual.~  Hic autor ostendit inclinationem
Anthei per unam nobilem comparationem.  Ad cuius intelligentiam
est sciendum quod, in nobili civitate Bononiae in loco qui
dicitur Porta Ravignana, est una parva platea in qua sunt duae
turres, altera quarum altissima vocatur turris Asinellorum,
altera juxta ipsam vocatur turris Garisendorum, quae est turris
valde plicata ad modum ruentis; modo nubibus transeuntibus super
Garisendam, si quis stans in opposito respiciat nubes, turris
videtur cadere super eum.  Ad propositum ergo; dicit autor:
|Anteo parve tal a me che stava a bada~, quia expectabam
respiciens, |di vederlo chinar qual par la Garisenda~, turris,
quae sic denominatur a Garisendis nobilibus de Bononia, |a
riguardare sotto 'l chinato~, idest, sub curvatura, |quando un
nuvolo vada sovr'essa s@i ch'ella~, scilicet, turris, |penda
incontro~, idest, in contrarium.  Et hic nota quod comparatio
bene facit ad factum; quia sicut Garisenda curvata videtur cadere
super respicientem, et tamen non cadit, ita Antheus velut alta
turris curvatus videbatur nunc cadere super Dantem respicientem
eum, et tamen non cadebat.  Nota etiam quod comparatio erat magis
propria, quando autor hoc scripsit, quia ista turris curvata,
erat tunc multo altior, quam modo sit; nam pars magna eius
deiecta fuit per Johannem de Aubegio de vicecomitibus de
Mediolano, qui gigas magnus et ferox crudelem tyrannidem exercuit
ibi.  Nota etiam quod autor notaverat istum actum cum esset
juvenis Bononiae in studio.  Et ostendit timorem quem cepit ex
visione ista, dicens: |e fu talora~, scilicet a principio, |ch'io
avrei voluto ire per altra strada~, quam per manus istius
gigantis;

	|142-143.~  sed tamen vane timebat, quia Antheus impune
portavit eos; unde dicit: |ma ci pos@o~, idest, deposuit nos,
|levemente~, quia Virgilius ita unxerat eum oleo adulationis,
ideo exhibuit se magis placidum in ista transportatione, quam
fecisset Charon, Phlegias, Nessus vel Gerion, |al fondo che
divora Lucifero con Juda~, quia in centro putei stat fixus
Lucifer qui devorat Judam, ut patet finali capitulo.

	|144-145.~  Et tangit repentinum reditum gigantis,
dicens: |n@e s@i chinato l@i fece dimora~, quia redivit ad stationem
suam.  Ideo dicit: |e si lev@o~, idest, erexit se sursum rectum,
|come albero in nave~, supple, levatur et erigitur.  Et est
comparatio valde propria, quia Antheus erat magnus et altus et
spectabilis in modum arboris navis.


