	|SUMMARIUM.~  CANTUS SECUNDUS, ^In quo tractatur sicut
Dantes invenit Virgilium, et sicut Virgilius fecit se tutum de
itinere propter securitatem trium dominarum de ipso cantantium in
coelesti Curia, et sicut Beatrix misit Virgilium in adiutorium
Dantis.~

	|Proemio.~  ^Lo Giorno se n'andava e l'aer bruno.~ 
Postquam in praecedenti primo capitulo prohemiali autor noster
fecit propositionem, in qua tetigit locum, tempus, et causam
motivam istius operis, et impedimenta occurrentia sibi in
succursum Virgilii, nunc consequenter in isto secundo capitulo
similiter prohemiali more poetico facit suam invocationem.  Et
dividitur istud capitulum in quatuor partes generales; in prima
quarum describit horam temporis, scilicet finem diei, et facit
suam invocationem.  In secunda movet dubium Virgilio de
insufficientia sua ibi: ^Io cominciai.~  In tertia Virgilius
removet dubium ibi: ^S'io ho ben la tua parola.~  In quarta autor
ponit effectum et regraciatur Virgilio, et commendat qui misit
eum ibi: ^qual i fioretti.~

	|1-6.~  Ad primum dico quod autor tendens ad processum
promissi itineris describit horam temporis dicens: |Lo giorno.~ 
Sed antequam descendam ad expositionem literae hic oritur
dubitatio, quomodo autor tam cito pertransiverit unam diem; nam
in praecedenti capitulo dixit quod fiebat mane; nunc vero dicit
quod fiebat nox, cum tamen non videatur stetisse per totum
Infernum ultra tres dies naturales.  Respondendum breviter quod
autor multum temporis expendit deliberando utrum aggrederetur
tantum opus quod excogitaverat, nec ne; unde in praecedenti
capitulo dixit: ^Ch'io fui per ritornar pi@u volte volto~, ut
plenius declarabitur in presenti capitulo.  Nunc ad literam
veniens dico quod autor vult sentencialiter hoc dicere, quod
istud tempus nocturnum, quod est naturaliter deputatum ad quietem
mortalium, sibi uni erat principium duplicis laboris, scilicet
corporalis et mentalis.  Corporalis quidem propter asperiratem
itineris: mentalis propter multiplicem acerbitatem penarum, quas
visurus et descripturus erat, non sine magnia compassione, ut
saepe patebit in multis locis istius Inferni.  Et de rei veritate
corpus et anima autoris laboraverunt in poemate isto, sicut ipse
saepe testatur expresse, et praecipue Paradisi capitulo XXV, ubi
loquens de isto suo poemate dicit:  ^Al qual ha posto mano cielo
e terra, E che m'ha fatto per pi@u anni macro.~

        Sed hic statim oritur aliud dubium.  Cum autor fecerit
suam visionem adveniente die, cur nunc intrat viam adveniente
nocte?  Dicendum breviter quod autor signanter et proprie ponit
tempus nocturnum in introitu Inferni, ut tale tempus
correspondeat proportionabiliter tali loco; nam sicut nox est
tempus tenebrae, cecitatis, et peccati, ita Infernus est locus
penae, caliginis, et ignorantiae.  Praeterea, quia adveniente nocte
sol recedit a nobis, vel subtrahit nobis lucem, ita nunc autor
descendens ad Infernum, ubi non lucet sol, merito fingit  solem
recedere.  Unde ascendentibus ad Purgatorium sol oritur, ut patet
primo capitulo Purgatorii; descendentibus in Infernum sol
occidit.  Nunc ordina sic literam: |Lo giorno se n'andava~, idest
dies declinabat, |e l'aer bruno~, scilicet crepusculum noctis,
|toglieva gli animai~, quia adveniente nocte comuniter omnia
animalia dant se quieti, |che sono in terra~, idest in mundo,
quia volatilia, aquatilia, gressibilia, reptilia, |de le fatiche
lor~, secundum diversa studia naturarum.  Et dicit: |Ed io sol
uno.~  Notanter dicit |sol~, quia quamvis aliqui invigilarent
circa varia opera et studia, nullus tamen circa istam materiam
nisi solus autor.  Vult ergo dicere: cum communiter homines 
darent se somno et quieti, quia erat tempus veris, ego solus
invigilabam circa istud opus laboriosum, |m'apparecchiava a
sostener la guerra~, scilicet purgatorium contra vicia et
ignorantiam extirpandam in se et in aliis.  Unde nota quod
nunquam Scipio vel Caesar assumpsit acrius bellum, nec contra tam
infestos hostes, sicut nunc autor; nec Marius aut Titus
gloriosiorem triumphum duxit, quia uterque vicit hostes remotos
et externos, iste vero propinquos et intraneos, scilicet
passiones animi et vicia, quae subjecit fortiter et prostravit
pedibus suis.  Et ecce duplicem pugnam, scilicet, |s@i del
camino~, idest tum materiae suae de qualitate et penalitate
viciorum, |e s@i della pietate~, quia humanum est compati
erroribus hominum, ut sepe videbis in isto libro, |che~, idest
quam guerram, sive pugnam, |ritrarr@a la mente~, idest poetice
repraesentabit, |che non erra~, idest, quae mens non vacillat per
somnia vana, ut jam patuit in praecedenti capitulo.

	|7-9.~  |O musa.~  Hic autor, praemissa descriptione
temporis, facit suam invocationem.  Sed ad clariorem
intelligentiam hujus literae est breviter notandum, quod autor
consideravit tria maxime necessaria sibi ad perfectionem sui
operis; quorum primum est scientiae profunditas vel universitas:
secundum, intellectus perspicacitas: tertium, memoriae vivacitas. 
Primum tangit cum dicit, |o musa~: secundum, cum subjungit, |o
alto ingegno~: tertium, cum subdit, |o mente.~  Et ista tria
autor fidenter invocat in suum subsidium: fuit siquidem ipse mirae
capacitatis, perspicui intellectus, altissimi ingenii, et
subtilis inventionis; cujus animi qualitatem corporis effigies
mirabiliter arguebat.  Fuit namque hic venerabilis Dantes staturae
mediocris, et cum ad maturam pervenisset aetatem ibat aliquantulum
curvus, incessus ejus erat gravis et mansuetus; habitus
honestissimus, conveniens professioni suae; vultu longo, naso
aquilino, oculis grassiuculis, maxillis grandibus, labio
inferiore majori, colore fusco, capillis et barba densis, nigris,
et crispis, facie semper melancolicus, meditabundus,
speculativus.  Accidit ergo semel in nobili civitate Veronae quod
jam sua fama vulgata, et Inferno publicato, dum transiret per
unam viam ante portam, ubi erant multae dominae congregatae, dixit
una earum voce submissa, ita tamen ut audiretur: ^videte illum
qui vadit in Infernum et revertitur cum sibi placet, et reportat
huc nova de his, qui sunt ibi.~  Respondit alia: ^verum dicis;
nonne vides quomodo habet barbam crispam propter calorem, et
colorem fuscum propter fumum quod est ibi~?  De quo Dantes risit,
qui tamen raro, vel numquam ridere solebat.  De ejus vita varia
et adversa fortuna, quia ipse saepe scribit in hoc libro, dicetur
alias suis locis.  Nunc ad literam dicit autor: |o musa~, idest,
o scientia poetica.  Et nota quod aliqui textus habent, |o muse~,
in plurali; sed credo quod melius dicatur, |o musa~, in
singulari, quia autor imitatur Virgilium suum, qui in principio
Eneydos incipit sic: |Musa, mihi causas memora.~  Ita et Homerus,
quem Virgilius sequitur, in principio Odysseae dicit: ^Dic mihi,
Musa~, ^virum.~  Similiter in principio Iliados dicit: ^Iram
pande mihi Dea.~  Et sic vide quomodo autor invocat in generali
musam, quae continet novem musas.  Aliqui tamem volunt quod possit
etiam intelligi in speciali anthonomasice de musa principali,
scilicet Calliope, quae est Dea eloquentiae, et dicitur regina
musarum, quam autor invocat nominatim in principio Purgatorii,
ubi dicit: ^E qui Calliopea alquanto surga.~  Quae autem sint istae
musae, et quot, et quod earum officium, dicam specialiter eodem
capitulo primo Purgatorii.  Et dicit: |o alto ingegno~, idest
profundum; est enim ingenium naturalis vis animae ad aliquid cito
inveniendum et percipiendum.  |O mente.~  Notanter dixit |mente~,
potius quam ^memoria~; nam mens simpliciter et proprie loquendo
de se semper est bona; memoria vero potest esse prava.  Unde
Augustinus de Civitate Dei, libro VII: ^Quis enim dubitet esse
melius habere bonam mentem, quam memoriam quantumcumque ingentem? 
Nemo enim malus est qui bonam habet mentem; quidam vero pessimi
memoria sunt mirabili, tanto pejores, quanto minus possunt quod
male cogitant oblivisci.~  |Che scrivesti~, scilicet, in cellula
memoriali notasti, |ci@o ch'io vidi~, scilicet, cum oculo
intellectuali in ista speculatione mea; |qui si parr@a la tua
nobilitate~, quasi dicat: in ista tam nobili materia, quam nuper
assumpsi describendam, patebit clare si tu es vere nobilis et
mirabilis, in qua ostendes altam potentiam tuam.  Et hic nota,
lector, quod nescio videre quod alius poeta unquam tam magnifice,
tam fidenter fecerit invocationem suam, per quam ostendit quod
habuerit magnam fiduciam sui dum invocat vires scientiae,
intelligentiae, et memoriae.

	|10-12.~  |Io cominciai.~  Ista est secunda pars
generalis, in qua autor movet dubium Virgilio de insufficientia
sua.  Ad cujus rei intelligentiam est bene praenotandum quod ista
questio et contentio, quam Autor fingit se hic facere cum
Virgilio, non est aliud quam quaedam lucta mentis et repugnantia
inter hominem et rationem.  Examinabat enim autor intra se vires
suas, et arguebat et objciebat contra se: tu non es Homerus, tu
non Virgilius; tu non attinges excellentiam famosorum poetarum,
et per consequens opus tuum non erit diu in precio; imo, sicut
dicit Horatius ad librum suum, cito portabitur ad stationem, et
lacerabitur ad dandum saponem.  Unde autor incoeperat primo
scribere literaliter, postea scripsit vulgariter.  Talem luctam
mentis expertus sum in me ipso antequam auderem scribere super
librum istum tam universalem.  Hic autem oritur quaestio, quae
solet sepe fieri et merito: quare, scilicet, vir tantae literaturae
et scientiae scripsit vulgariter et materne?  Dicendum breviter
multis de causis: primo, ut pluribus proficeret, et maxime
Italicis, qui prae ceteris in poeticis delectantur, imo quasi
soli.  Si enim scripsisset literaliter, non profecisset nisi
literatis, nec omnibus literatis, sed paucis.  Fecit ergo opus
nunquam factum, in quo literatissimi et sapientissimi viri
possunt speculari.  Secundo, quia autor, videns liberalia studia,
potissime poetica, esse deserta a principibus et nobilibus, qui
principaliter solebant in poeticis delectari, et quibus opera
poetica solebant olim intitulari, et ob hoc opera Virgilii et
aliorum excellentium poetarum jacere neglecta et despecta,
cautius et prudentius se reduxit ad stilum vulgarem, cum jam
literaliter incoepisset sic:

     ^Ultima regna canam, fluido contermina mundo~,
     ^Spiritibus quae lata patent, quae premia solvunt~
     ^Pro meritis cuicumque suis~ etc.

Alii tamen et multi comuniter dicunt, quod autor cognovit stilum
suum literalem non attingere ad tam arduum thema; quod et ego
crederem, nisi me moveret autoritas novissimi poetae Petrarcae, qui
loquens de Dante scribit ad venerabilem praeceptorem meum
Boccatium de Certaldo: ^Magna mihi de ingenio ejus oppinio est
potuisse eum omnia, quibus intendisset.~  His breviter praemissis
nunc ad literam revertamur.  Dicit autor: |Io cominciai~, supple,
loqui, et dicere, |poeta, che me guidi~, idest, o Virgili, qui es
dux et ductor meus, |guarda la mia virt@u~, scilicet, virtutem
intellectualem et scientiam, |se l'@e possente~, idest sufficiens
ad tantum opus et onus, |nanzi che tu me fidi~, idest antequam ex
fiducia me committas, |all'alto passo~, idest, ad altam materiam,
sicut consulit Horatius in Poetria, ubi dicit:

     ^Sumite materiam vestrs qui scribitis aequam~
     ^Viribus~ etc.

	|13-15.~  |Tu dici.~  Hic autor excludit responsionem,
quam posset facere Virgilius ad exhortationem ejus, quia enim
posset dicere Virgilius: quare non potes ire ad Infernum?  Nonne
ivit Eneas secundum meam fictionem, et Paulus secundum veritatem
fidei?  Hoc removet Dantes; et primo arguit quod Eneas non debet
trahi in exemplum.  Et breviter vult dicere: non valet quod tu
inducis poetando quod Eneas sub ductu Sibillae ivit ad Infernum
corporaliter, quia ex speciali gratia fuit sibi indultum a Deo,
ut animaretur ad acquirendum regnum Italiae; quae quidem gratia, si
quis subtiliter advertit, non indigne fuit concessa sibi; quasi
dicat autor uno verbo: tu, Virgili, bene habuisti causam hoc
fingendi de Enea, sed ego quomodo de me hoc fingam?  Ordina nunc
sic literam: |tu~, scilicet, o Virgili, |dici~, idest poetice
fingis VI Eneydos, |che 'l parente di Silvio~, idest Eneas pater
Silvii, |corruttibile ancora~, idest, adhuc mortalis, in corpore
vivens, |and@o ad immortal secolo~, idest ad Infernum, quem jam
supra vocavit eternum, |e fu sensibilmente~, idest, fuit ibi
corporaliter.  Est autem hic sciendum quare dicit |Silvio~, quod
Titus Livius, libro primo circa principium, videtur discrepare a
Virgilio.  Dicit enim quod Ascanius filius Eneae, natus ex Creusa
filia Priami, vel ex Lavinia filia Latini, post mortem patris sui
Eneae reliquit Laviniae matri suae, sive novercae, urbem Lavinii jam
florentem et opulentam, quam Eneas condiderat et denominaverat a
nomine Laviniae uxoris suae, et ipse Ascanius condidit Albam, cui
successit in regno filius ejus nomine Silvius, casu quodam natus
in silvis; de qua materia dicetur plenius VI capitulo Paradisi. 
Virgilius autem videtur velle quod Eneas habuerit duos filios,
scilicet Ascanium ex Creusa, quem secum adduxit in Italiam, sicut
jam tactum est capitulo primo, et Silvium ex Lavinia.  Ad
propositum ergo dico quod autor sequitur Virgilium ducem suum, et
vocat Eneam parentem Silvii, idest patrem.  Forte etiam posset
dici quod vocat avum, parentem. 

	|16-19.~  |Per@o.~  Hic autor probat quod ratio sive 
persuasio Virgilii non facit ad propositum propter mirabilem
effectum, qui secutus est inde, quasi velit dicere: sed hic meus
descensus qualem effectum pariet?  Dicit ergo: |Per@o se
l'avversario d'ogni male~, idest Deus, qui de regno suo
exterminat omne malum, |fu cortese~, idest liberalis et
gratiosus, concedendo sibi istum descensum, sicut tu fingis, et
merito, |non pare indegno ad uomo d'intelletto~, idest, non
videtur injustum homini sanae mentis.  Et ecce quare non |pensando
l'alto effetto~, idest considerato nobili et mirabili fine,
|ch'uscir dovea di lui~, idest, qui effectus debebat exire et
provenire ex ipso Enea.  Et dicit, |e 'l cui e 'l quale~, idest,
considerato quis fuit effectus in substantia, et qualis in
potentia, quia scilicet sacerdotium et imperium. 

	|20-21.~  Unde dicit, |che~, idest, qui Eneas, |fu
eletto~, scilicet, a Deo, |nell'empireo ciel~, idest, in supremo
coelo, quod totum est lux et amor, quod autor subtiliter et
figuraliter describit Paradisi capitulo XXX, et dicitur empireum. 
|Per padre~, idest, pro principio; est enim pater principium
generationis, |de l'alma Roma~, quae dicitur alma urbs, idest
sancta. 

	|22-24.~  Et dicit, |la quale~, scilicet Roma, |e 'l
quale~, scilicet imperium, |fue stabilito~, idest praedestinatum,
|per lo loco santo~, idest pro sancta sede, |u' sede il successor
del maggior Piero~, idest, ubi sedet Papa.  Quod est dicere quod
Roma fuit ordinata et praeparata a Deo tamquam futura sedes
sacerdotii et imperii; nam sacerdotium et imperium pariter a Deo
processerunt.  Et dicit: |a voler dir lo vero.~  Hoc notanter
dixit autor, quia multa et magna questio fit quotidie utrum
imperium sit justum et necessarium, et aliqui tenent quod sic,
alii quod non.  Sed autor noster fuit hujus opinionis quod sic,
sicut patet in libro isto, et praecipue Purgatorii capitulo XVI,
et Paradisi capitulo VI nititur per longum discursum persuadere
istam conclusionem.  Ideo non amplius dicam hic nisi quod beatus
Augustinus de Civitate Dei videtur ponere hanc conclusionem. 
Dicit enim capitulo XVII de Civitate Dei: ^duo regna cernimus
provenisse valde clariora ceteris: primum Assyriorum, secundum
Romanorum.  Nam sicut illud prius, hoc posterius, ita illud in
Oriente, hoc in Occidente surrexit.  Ultimo in fine illius,
statim initium istius fuit.~  Et in XVIII dicit: ^Condita est
civitas Roma velut altera Babylon, et prioris filia Babylonis,
per quam Deo placuit orbem debellare terrarum, et in unam
societatem reipublicae legumque perductum longe et late domare.~ 
Et Orosius in Ormesta mundi, scribens ad eumdem Augustinum,
videtur idem dicere, ubi loquens de monarchia Caesaris Augusti
concludit libro VI circa finem, ^quod nunquam ab orbe condito
atque exordio generis humani fuit concessum regno Babylonio vel
Macedonio, nedum minori, illud quod concessum fuit regno Romano,
videlicet, quia eo anno quo Augustus clausit templum Jani,
composita pace toto orbe terrarum, Christus natus est, et statim
factus civis Romanus; nam Caesar Augustus, quem tantis mysteriis
praedestinaverat Deus, jussit censum fieri singularum
provinciarum.~  Et dicit: ^haec est illa prima et clarissima
professio, quae ostendit Caesarem omnium principem, et Romanos
dominos mundi.~  Et subdit: ^nec dubium quin Dominus noster Jesus
Christus hanc urbem nutu suo ampliatam et defensatam in hoc
culmine rerum produxerit~ etc.

	|25-27.~  |Per questa.~  Hic autor tangit specialiter
causas, quibus concessum fuit Eneae; ire ad Infernum; et primo
tangit causam proximam, deinde remotam.  Dicit ergo: et ipse
Eneas |intese cose che furon cagione di sua vittoria~, scilicet
contra Turnum, de quo satis dictum est supra primo capitulo
praecedenti, et haec fuit causa proxima, |e del papale ammanto~, et
haec fuit causa remota.  Ad cujus intelligentiam est sciendum
quod, sicut scribit Virgilius VI Eneydos, Eneas didicit in
Inferno a patre suo Anchise quomodo debebat vincere Turnum, et
quomodo ex suo semine nasceretur gens Romanorum, in qua Roma
postea futura erat sedes sacerdotii, licet hoc esset ignotum ipsi
Eneae.  Et hoc, dico, intellexit |per questa andata onde tu li dai
vanto~, quia scilicet tu Virgilius das istam gloriam ipsi Eneae
quod iverit ad Infernum duce Sibilla, et quod viderit ibi
illustres spiritus descensuros ex eo debellaturos et gubernaturos
mundum, de quorum magna parte dicetur VI capitulo Paradisi.  Unde
ipse Virgilius dicit de Romanis primo Eneydos: ^Imperium sine
fine dedi~; quod adhuc est verum, saltem quoad nomen.  Sed ut
omnia antiquorum autorum laudabilia testimonia praeteream, audi
quid dicat Petrarcha modernus in epistola contra Gallum.  Inquit
enim: ^Roma mundi caput, urbium regina, sedes imperii, arx fidei
catholicae, fons omnium memorabilium exemplorum.~  Et Policratus
anglicus: ^Romanorum excellentia et virtute, si omnium gentium
historiae revolvantur, nihil clarius lucet.  Declarat hoc
amplissimi splendor imperii, quo nullum minus ab exordio, neque
dilatatum majoribus incrementis humana potest memoria recordari. 
Nam et quietae libertatis, justitiae cultu, reverentia legum,
finitimarum gentium amicitiis, maturitate consiliorum et
gravitate verborum et operum obtinuerunt ut orbem suae subicerent
dominationi~.

	|28-30.~  |Andovi.~  Hic autor removet alteram partem
rationis sive persuasionis, ostendens quod etiam non valet si
Paulus ivit, quia etiam maximus effectus et optimus fructus
secutus est ex eo, scilicet confirmatio catholicae fidei.  Sed
numquid Paulus ivit vivus ad Infernum?  Dicendum breviter quod 
ivit ad Infernum, Purgatorium, et Paradisum, quando raptus fuit
ad tertium coelum, de quo raptu dicetur Paradisi capitulo.  Vel
dic et melius quod autor non intelligit Paulum ivisse ad Infernum
sed ad Paradisum.  Unde vult arguere sic: Si Eneas vivens ivit ad
Infernum, non sequitur quod debeam ire propter causam jam
assignatam; et si Paulus vivens ivit ad Paradisum, non sequitur
quod ego debeam ire.  Cuius causam assignat dicens: |lo vas
d'elezione~, scilicet Paulus, quem Deus elegit sibi tamquam vas
legis et sanctarum scripturarum armarium, ut dicit Jeronimus in
prohemio super Genesim.  Et nota quod vas electionis potest
proprie appellari illud, in quo cursor portat literas domini sui,
in quibus continetur electio, idest voluntas Domini; et talis
fuit Paulus, quia tamquam nuntius portabat et praedicabat
electionem, idest voluntatem Domini sui.  Ita capit Philosophus
electionem libro Ethicorum, et fere ubique.  |Andovi poi~, idest,
ivit postea ad Paradisum, vel utrumque.  Et bene dicit postea,
quia fere per mille annos ante fuit Eneas quam Paulus.  Et dicit:
|per recarne conforto~, idest, ut adduceret roborationem, |a
quella fede~, scilicet christianae, |ch'@e principio a la via di
salvazione~, quia sine fide est impossibile salvum esse
quantumcumque habeat quis alias virtutes; nec sola fides
sufficit, quae sine operibus mortua est. 

	|31-33.~  |Ma io.~  Hic autor concludit contra
persuasionem Virgilii et dicit: |ma io perch@e venirvi~, quasi
dicat: dixi  tibi quibus ex causis Eneas et Paulus iverint alter
ad Infernum, alter ad Paradisum; sed ego quare?  Unde dicit, |o
chi 'l concede~, quasi dicat, quis dat mihi gratiam specialem,
quae concessa fuit istis dictis de causis?  Certe nulla talis
ratio est in me.  Quod probat cum subdit: |io non Enea, io non
Paolo sono~, quod est dicere: licet Eneas, qui debebat fundare
romanum imperium, et Paulus, qui debebat firmare fidem
catholicam, iverint ad Infernum et Paradisum, ego quare, vel
quomodo ibo?  Sum enim homo privatus quantum ad Eneam, et
peccator quantum ad Paulum, et per consequens |me degno a ci@o n@e
io, n@e altri crede~, idest, nec ego, nec alius de me hoc credit. 
Sed certe Paulus erat peccator et persecutor istius fidei, quando
fuit raptus ex gratia, et ita autor noster per gratiam fuit
tractus ad istam contemplationem, sicut statim respondebit sibi
Virgilius. 

	|34-36.~  Et concludit causam suae dubitationis et justae
suspitionis dicens, |perch'io temo che la venuta non sia folle~,
idest, ista mea descensio ad Infernum, vel ascensio ad
Purgatorium et Paradisum sit temeraria, |se m'abbandono al
venire~, idest si inconsulte ego intro iter.  Et dicit: |se'
savio e 'ntendi me'~, idest melius, |ch'io non ragiono~, quasi 
dicat: ^tuttavia tue savio entendi meglio ch'io non tel so dire~,
unde tibi committo ire et remanere. 

	|37-42.~  |E quale.~  Hic autor ponit per unam comunem
comparationem effectum suae dubitationis, et breviter vult dicere
quod dimisit sponte opus quod inchoaverat tam festine, sicut a
simili facit ille, qui deliberavit et firmavit in mente sua
facere unum factum, et postea intra se facit alia argumenta,
propter quae revocat omnino propositum.  Ordina sic literam: |e
tal me faccio in quella oscura costa~, idest, in illa descensione
obscura propter tempus nocturnum, et naturam ipsius viae, quia
relabebatur in vallem viciorum, et ignorantiae,|qual @e quei che
disvuol ci@o che volle,~idest qualem facit se ille qui revocat
quidquid voluerat, et |cangia proposta~, idest, immutat
propositum, |per nuovi pensier~, quae superveniunt sibi in
mentem, |s@i che tutto si tolle dal cominciar~, idest, totaliter
se removet ab incoepto.Et hic quantum comparatio sit propria
unusquisque expertus imaginetur; sepissime enim evenit iste
casus, quod homo concepit aggredi aliquid arduum et gloriosum
opus in se; postea cogitans et bene revolvens diffidit viribus
proprii ingenii, et dimittit opus inchoatum.  Unde dicit: |perch@e
consumai l'impresa~, idest finivi et dimisi opus assumptum et
iter incoeptum, |che fu cotanto tosta nel cominciar~, idest, quod
ego incoeperam cum tanta festinantia.  Et dicit, |pensando~, idest
deliberando, examinando, arguendo pro et contra; considerabat
enim autor illud optimum proverbium suae patriae: ^l'@e meglio non
fare che far per disfare.~

	|43-48.~  |S'io ho ben la tua parola intesa.~  Ista est
tertia pars generalis, in qua Virgilius removet dubium autoris. 
Et primo assignat radicem huius suspitionis et dubitationis, et
breviter dicit, quod hoc totum procedit a pusillanimitate, quae
sepe impedit hominem ita quod retrahit ipsum ab honorabili
proposito.  Dicit ergo: |quell'ombra~, idest anima, |del
magnanimo~, scilicet Virgilii, |rispose~, supple, mihi Danti,
|l'anima tua @e offesa da vilt@a~, idest a pusillanimitate, |la
qual~, scilicet vilitas animi, |spesse fiate ingombra l'uomo~,
idest disturbat, |s@i che lo rivolve~, idest adeo quod revocat  et
removet, |d'onorata impresa~, idest ab honorabili opere.  Et
subdit quomodo vilitas revolvit hominem per unam pulcram et
propriam comparationem, dicens: |come falso vedere~, scilicet,
revolvit |bestia quand'ombra~, idest quando est umbrosa.  Et est
conveniens comparatio; sicut enim equus juvenis umbrosus, credens
falso rem visam esse aliud quam sit, et sibi nocituram, cum tamen
non sit, non vult procedere in via, quantumcumque stimuletur
calcaribus, imo terrefactus retrocedit; ita autor noster territus
falsa imaginatione nolebat procedere in itinere, et opere
inchoato, quantumcumque incitaretur verbis Virgilii, ut patuit in
praecedenti capitulo, imo viliter retrocedebat, donec Virgilius
tandem retraxit eum veris rationibus et persuasionibus.  Et ista
talis umbrositas maxime solet accidere equis, pullis et
juvenibus, non expertis opera magna et honorabilia.  Et dicit
Virgilius:| S'io ho ben la tua parola intesa~, idest, si bene
comprehendi argumentationem tuam.  Et hic nota quod autor merito
appellat Virgilium magnanimum; fuit enim magnanimus
multipliciter: primo, quia natus ex rusticis parentibus in villa
Mantuana venit ad urbem caput mundi, et captavit gratiam
praeclarissimi principis Augusti, cuius favore recuperavit bona
paterna: deinde omnium Mantuanorum, sicut sepe ipse Virgilius
scribit libro Buccolicorum; fuit etiam magnanimus, quia extorsit
versum Homero; unde Macrobius quinto de Saturnalibus dicit, quod
tria videntur impossibilia homini, scilicet extorquere fulmen
Jovi, clavam Herculi, et versum Homero; quod tertium Virgilius
fecit.  Et de hac magnanimitate proprie loquitur nunc autor,
quasi velit dicere: si ego imitatus sum Homerum graecum, et
plenius descripsi Infernum quam ipse, cur tu Dantes non potes
imitari me Virgilium latinum perfectius?  Virgilius etiam poterat
dici magnanimus respectu autoris, qui nunc videbatur
pusillanimis, quia non audebat describere Infernum sicut ipse
Virgilius fecerat; vel quia Virgilius, idest ratio erat animosa,
sed passio reformidabat. 

	|49-51.~  |Da questa.~  Hic Virgilius ad excutiendam
timiditatem de mente autoris intendit assignare causam, quare
venerit ad eum ut videat quod non ita temere, vel frustra
venerit.  Et primo praeparat autorem ad audiendam causam dicens:
|dirotti perch'io venni~, idest, quae causa movit me ad veniendum
succurrere tibi, |e quel che 'ntesi~, scilicet a Beatrice amata
tua, |nel primo punto che di te mi dolve~, idest, quando prius ex
dolore et compassione ego occurri tibi in monte.


	|52-54.~  |Io era.~  Hic Virgilius volens probare quod
Dantes sit habilis et sufficiens ad tantum opus, facit suas
orationes, et incipit ordiri longam fabulam, quare, et quomodo
missus fuerit primitus ad eum.  Dicit ergo: |io~, scilicet
Virgilius, |era tra color che son sospesi.~  Hoc potest intelligi
historice, scilicet, quod Virgilius erat suspensus in limbo sine
poena et sine spe, sicut patet in capitulo IV.  Vel potest
intelligi allegorice, quod ratio Dantis diu fuerat suspensa et
dubia utrum aggrederetur tantum opus, ut dictum est; sed Beatrix 
movit eum.  Sed quae est ista Beatrix?  Ad hoc sciendum est quod
ista Beatrix realiter et vere fuit mulier florentina magnae
pulcritudinis, sed maximae honestatis, ut alibi latius dicetur,
praecipue circa finem Purgatorii; quae cum esset octo annorum, ita
intravit cor eius, quod numquam postea exivit donec vixit, unde
semper amavit eam ardentissime per spacium XVI annorum, et
continuo cum aetate multiplicatae sunt amorosae flammae, et semper
sequebatur eam quocumque pergeret, credens in oculis eius videre
summam felicitatem.  Modo ad propositum dico, quod autor
aliquando in suo opere capit Beatricem historice, aliquando vero,
et ut plurimum, anagogice pro sacra theologia, quae eleganter
figuratur per Beatricem; sicut enim Beatrix inter dominas
florentinas pulcras et vagas erat pulcerrima et pudicissima, ita
theologia inter scientias seculares pulcras et delectabiles est
pulcerrima et honestissima.  Simile vidimus temporibus nostris in
alio poeta florentino; nam Petrarca amavit Laurectam per tempus
XXI annorum historice et poetice.  Primum patet per tot eius
dicta amorosa materna; secundum etiam probatur ex libro
Buccolicorum eius et multis aliis: ita enim coelum producit
mirabiliter effectus suos.  Nec videatur tib indignum, lector,
quod Beatrix mulier carnea accipiatur a Dante pro sacra
theologia.  Nonne Rachel secundum historicam veritatem fuit
pulcra uxor Jacob summe amata ab eo, pro qua habenda custodivit
oves per XIIII annos, et tamen anagogice figurat vitam
contemplativam, quam Jacob mirabiliter amavit, sicut autor ipse
scribit Paradisi XXII capitulo, ubi describit contemplationem sub
figura scalae.  Et si dicis: non credo quod Beatrix vel Rachel
sumantur unquam spiritualiter, dicam quod contra negantes
principia non est amplius  disputandum.  Si enim vis intelligere
opus istius autoris, oportet concedere quod ipse loquatur
catholice tamquam perfectus christianus, et qui semper et ubique
conatur ostendere se christianum.  Unde statim describit
excellentiam istius dominae valde magnificae; et primo a bonitate
cum dicit, |e donna me chiam@o beata~, quia nulla scientia docet
veram beatitudinem nisi  ista; et a pulcritudine cum dicit, |e
bella~, quia scilicet habet pulcrius subjectum ceteris, scilicet
Deum, qui est pulcerrimus ipse: Et dicit: |talch@e di comandar io
la richiesi~, quasi dicat, adeo erat beata et pulcra quod
requisivi eam et rogavi ut praeciperet mihi.  Et in hoc commendat
ipsam ab autoritate; nam in ceteris scientiis locus ab autoritate
est infirmissimus, in hoc vero validissimus. 

	|55-57.~  |Lucevan.~  Hic Virgilius describit ipsam
dominam a pulcritudine speciali oculorum, quoniam pulcritudo
maxime consistit in oculis.  Unde dicit: |gli occhi suoi~,
scilicet speculatio et contemplatio, |lucevan piu che la stella~,
quia transcendit omnes coelos, et ducit in cognitionem Dei.  Et
dicit: et ista domina |soave e piana~, et bene dicit, quia sermo
divinus est suavis et planus, non altus et superbus, sicut sermo
Virgilii et poetarum, |cominciomi a dire con angelica voce~; hoc
dicit quia homines angelici intellectus et contemplativi tradunt
nobis ipsam theologiam, |in sua favella~, idest in  suavi
eloquio, sicut Paulus, Augustinus, Jeronimus.  Unde Purgatorii
capitulo XXX autor, describens istam theologiam, fingit eam sub
umbra florum missorum a manibus angelicis. 

	|58-60.~  |O anima.~  Hic Virgilius ponit orationem
Beatricis ad se, in qua ostendit quid ipsa praecipit, quid
requirit.  Et primo Beatrix facit exordium, deinde narrationem,
deinde petitionem, ut ostendam.  Dico ergo quod primo Beatrix
captat benivolentiam a persona Virgilii, commendans ipsum a
liberalitate et famae diuturnitate, quam maxime affectant poetae,
dicens: |o anima cortese mantovana~, idest o Virgili, qui
curialiter et liberaliter tuam scientiam impartiris.  Et dicit:
|di cui la fama ancor nel mondo dura~, propter copiositatem
scientiae tuae, et quod plus est, |e durer@a quanto 'l moto
lontana~, idest quamdiu durabit mundus,idest usque ad finem mundi,
si mundus habebit finem. 

	|61-63.~  |L'amico.~  Hic Beatrix facit narrationem et
dicit de Dante, |l'amico mio~, idest amicus verus, amicus
virtutis et scientiae, |e non de la ventura~, quia non mutatur cum
fortuna, nec recedit recedente fortuna, sicut hirundo adveniente
hyeme.  Vel dicas: |l'amico mio~, idest amicus virtutis et
scientiae, |e non de la ventura~, idest et non fortunae,
felicitatis, et mundanae prosperitatis: nam de rei veritate 
fortuna erat inimica et adversa ipsi autori sicut ipse ostendit
in isto libro: nec mirum, quia ubi plurimum de virtute, ibi
minimum de fortuna, ut dicit Philosophus in suo libello ^de bona
fortuna~; |@e impedito ne la diserta piaggia~, idest in monte
virtutis deserto, ut dictum est in praecedenti capitulo; |s@i nel
camin~, idest tantum in via virtutis, quam intravit cum opere
inchoato, |che volto @e per paura~, quia scilicet revolutus est ad
vallem timore lupae, ut plane patet in praedicto capitulo primo. 

	|64-66.~  Et subdit Beatrix: |e temo che non sia gi@a s@i
smarrito~, idest vilefactus, |ch'@io mi sia tardi al soccorso
levata~, et ecce quare merito timet, |per quel ch'i'ho di lui nel
cielo udito.~  Hoc dicit, quia anima beata videt in Deo tamquam
in speculo quae aguntur in terris, sicut saepe ostendetur libro
Paradisi. 

	|67-69.~  |Or movi~, idest, ergo vade, non differas
amplius, quia periculum est in mora, |e l'aiuta~, idest adiuva 
ipsum, |s@i ch'io ne sia consolata~, quia amicus meus est, ut 
dixi.  Et dicit: |con la tua parola ornata~, idest cum tua
florida eloquentia, |e con ci@o ch'@ee mestiero al suo campare~,
idest cum rationibus et persuasionibus, quibus potest uti ratio
naturalis. 

	|70-72.~  |Io son.~  Hic Virgilius ostendit quomodo ista
domina, quae requisiverat ipsum ad succursum autoris explicata 
intentione sua, propalat nomen suum, dicens: |io son Beatrice~,
idest theologia; et est nomen bene conveniens sibi: dicitur enim
Beatrix quasi beatum regens, |che te faccio andare~, scilicet ad
succurrendum Danti.  Et subdit locum unde venit, et affectionem,
quam habet ad locum, dicens: |vengo di luoco~, scilicet beatorum,
|dove tornar disio~, idest ad quem locum redire desidero.  Et
bene dicit, quia theologia, quantumcumque descendat ad humana, et
de his tractet, cum semper ordinat in Deum, et eius finis tendit
ad eum.  Et tangit causam quare venerit ad eum, scilicet amorem,
dicens: |amor mi mosse che mi fa parlare~, quasi dicat: quia
Dantes tanto ardore me amavit, merito redamo eum, juxta illud
Purgatorii capitulo XXIII.  ^Amor acceso da virt@u sempre altro
accese.~  Et bene dicit, quia enim Dantes summopere amavit
scientiam, ideo scientia amavit eum; et bene reddidit sibi vicem
suam, quia scilicet honoravit eum, et reddidit eum gloriosum
hominibus et acceptum Deo. 

	|73-74.~  |Quando.~  Hic Beatrix promittit praemium
servitii ipsi Virgilio, dicens: ego Beatrix, |mi loder@o di te~,
scilicet Virgilio, |dinanzi al Signor mio~, scilicet Deo, |quando
sar@o a lui, sovente~, idest saepe.  Hoc autem significat quod
theologia saepe utitur servicio rationis naturalis, ut ex
notioribus nobis deveniat ad minus nota. 

	|75.~  Et Virgilius imponit finem verbis Beatricis, et
apparat se ad dicendum, dicens: |tacette allora~, scilicet ipsa
Beatrix post praedicta, |e poi comincia'io~, scilicet ego
Virgilius coepi respondere sibi sub subscripta forma; et in hoc
facit colorem qui dicitur transitio, quo frequentissime utitur in
toto libro. 

	|76-81.~  |O donna.~  Hic Virgilius ostendit Danti
quomodo ipse responderit Beatrici, et in sua oratione primo
exorditur, deinde narrat.  Captat ergo benivolentiam ab auditore,
dicens: |O donna di vert@u~, idest, o Beatrix, beata scientia, quae
doces omnem virtutem et divinam et moralem, |sola per cui~, idest
per quam te solam, |l'umana specie~, idest intellectus humanus,
|excede ogni contento~, idest, omnem continentiam, sive rem
contentam, |da quel ciel c'ha minor li cerchi suoi~, idest, sperae
lunaris, cuius celum est minoris circuli, vel quod facit minores
circulationes ceteris.  Quod est dicere: o theologia, per quam
solam scientiam genus humanum transcendit omne quod continetur
infra orbem lunae, quia scilicet ascendit usque ad primam
essentiam.  Et subdit suam narrationem, dicens: |el tuo
comandamento tanto m'agrada~, idest tantum est mihi gratum, |che
l'ubidir m'@e tardi, se gi@a fosse~, idest, quod omnis celeritas
videtur mihi tarditas in obediendo tibi; et ideo, |pi@u non t'@e
uopo ch'aprir lo tuo talento~, idest non oportet quod aliud
facias, nisi quod aperias mihi voluntatem tuam, quod est dicere:
tu habes solum praecipere mihi, facias sic sine aliqua
persuasione.  Hoc autem moraliter figurat quod ratio naturalis
debet se subiicere scientiae divinae, et non quaerere rationem. 

	|82-84.~  |Ma dimme.~  Hic Virgilius refert Danti quomodo
moverit unam quaestionem Beatrici incidenter, sed non
impertinenter, et est quaestio talis, scilicet, quomodo ipsa a
summo coelo veniat ad Infernum.  Et nota quod ista quaestio
Virgilii non vult aliud dicere nisi: ad quid infundit Deus istam
theologiam et fidem mentibus hominum in isto Inferno viventium,
idest mundo, inter tot errores et fallacias?  Dicit ergo: |ma
dimmi la cagion che non ti guardi~, idest cur non caves, et times
tibi, |de lo scender qua giuso in questo centro~, scilicet ad
terram, quae est quasi centrum, sive punctum ad coelum; vel
|centro~, idest Infernum, qui dicitur esse in centro terrae.  Et
utraque expositio bona est; prima, secundum allegoriam; secunda,
secundum fictionem literalem.  |Da l'ampio luoco~, idest a coelo
empireo amplissimo, quod continet omnes coelos, et a nullo
continetur.  |Ove~, idest ad quem locum, |tu ardi~, idest
ardenter desideras, |tornar~, sicut paulo ante dixisti. 

	|85-87.~  |Da che.~  Hic Virgilius ponit responsionem
Beatricis ad propositam quaestionem; quae primo promittit se 
responsuram sibi, ut faciat eum attentum: unde dicit: et illa
Beatrix |mi~ |rispose: dir@ote brevemente perch'io non temo di
venir qua~ |entro.~  Scilicet intra istum Infernum.  |Da che tu
vuoi saper cotanto adentro~, ex quo tu philosophus et poeta vis
scire secreta, quae non aperiuntur rationi naturali.


	|88-93.~  |Temer.~  Hic Beatrix facit suam responsionem,
et breviter juxta promissum dicit, et bene, quod tanta est eius
perfectio, quod non potest attingi a miseria humana.  Et nota
quod verum dicit; nam, sicut videmus per experientiam, nec
versutia hereticorum, nec subtilitas philosophorum, nec potentia
superborum potest violare sacram theologiam; imo ipsa velut
navicula Petri, quantumcumque exagitetur tempestatibus maris
huius mundi, aliquando flectitur, sed numquam submergitur.  Quid
plus?  Illi qui debent esse fundamentum et sustentaculum fidei,
faciendo aliis viam salvatoris sermone et exemplo, sicut praelati
et pastores, continuo conantur subvertere istam fidem, sed Deo
custodiente non possunt; quod egregie confirmavit quidam Abraam
sapientissimus Judaeus.  Unde est sciendum quod in famosa civitate
Parisius fuit, non est nimis longum tempus, quidam merchator
famosus, magnus draperius, nomine Zanothus, de Cinivi, vir
legalis, verax et moralis.  Erat et quidam hebreus vocatus
Abraam, vir bonus et dives, cum quo Zanothus contraxit familiarem
amicitiam, et compatiens errori eius, dolens quod vir tantae
virtutis ex carentia fidei deberet damnari, coepit persuadere illi
quod non vellet amplius vivere in pertinacia sua; et cum diu et
saepe hoc fecisset, finaliter Abraam dicit Zanotho quod
disposuerat accedere ad curiam romanam.  Quo audito Zanothus
statim perdidit omnem spem, quam habebat super conversionem ejus,
et coepit sibi dissuadere quod non iret, quod hoc facere non
poterat sine magno sumptu et multiplici periculo, asserens quod
ita erat baptismus Parisius sicut Romae, et quod aeque bene poterat
declarari de fide christiana et de omni dubio fidei ibi, ubi erat
studium sacrae theologiae.  Finaliter Abraam firmus in proposito
accessit Romam, et ibi multa didicit a Judeis suis, et multa
vidit et notavit alterantia mentem eius.  Deinde reversus
Parisius, interrogatus a Zanotho quid sibi videretur de Curia
Romana; ille cum animo amaricato respondit: malum, quod Deus det
pastoribus ipsis, qui sunt vasa omnis turpitudinis, sentina
sordium: ibi enim est focina gulae, luxuriae, avaritiae, simoniae, et
omnium vilium viciorum: quae omnia cum bene considero et revolvo,
compellor credere et consentire quod haec sola est vera fides et
firma, quae spiritu sancto custodiente conservatur.  Ideo ego, qui
ad tua verba flecti non poteram, intendo omnino esse christianus. 
Zanothus, qui tristis expectabat contrariam conclusionem, totus
exhilaratus ivit cum Abraam ad ecclesiam, et illum fecit
solemniter baptizari, et ipse Zanothus levavit eum de sacro
fonte, et ipsum nominavit Johannem, quem fecit plenissime
informari de christiana fide; qui postea fuit semper bonus homo
et sanctae vitae.  Ad propositum ergo veniendo ad literam, Beatrix
primo praemittit majorem suae rationis dicens: sola habentia
potentiam nocendi sunt timenda, alia vero non.  Unde dicit:
|temer si dee sol~, idest solummodo, |di quelle cose ch'hanno
potentia di far altrui male, dell'altre non~, supple, est
timendum, |che non son paurose~, per locum ab oppositis.  Vel
secundum aliam literam, |poderose~, idest, quae non habent
potentiam faciendi alteri malum.  Et subdit minorem dicens: |io
son fatta da Dio tale~, idest tam perfecta, |sua merc@e~, idest
gratia sua |che la vostra miseria~, idest ignorantia, et malitia
humana, |non mi tange~, idest non attingit me, et per consequens
nonn offendit, non violat me.  Et debet addi conclusio sic: ergo
non habeo nec debeo vos timere.  Et declaro minorem a simili,
quia radius solis non sordidatur a coeno, nec splendificatur a
lucido.  Et dicit: |n@e fiamma d'esto incendio non m'assale~,
idest incentiva et concupiscentia huius mundi non invadit me.  Et
sic nota quod autor intendit hic de Inferno morali.  Nec habet
hic locum quaestio quam multi superflue faciunt, scilicet, si
visio damnatorum sit causa passionis ipsis beatis. 

	|94-96.~  |Donna.~  Hic Beatrix post digressionem factam
a Virgilio revertitur ad primam materiam et continuans se ad
primum dictum dicit qui fuerunt motores sui qui miserunt eam.  Et
sententialiter et breviter dicit quod quaedam nobilis domina, cui
non imponit certum nomen, condolens errori Dantis, vocavit aliam
dominam, quam vocat Luciam; quae Lucia misit Beatricem ad
Virgilium, ut ipse Virgilius succurreret Danti.  Ad
intelligentiam autem narrationis huius est notandum, quod
secundum theologos duplex dicitur esse gratia, quarum prima
vocatur gratia operans, quae praevenit hominem, et ipsum promovet
ad virtutem.  Alia vocatur gratia cooperans, scilicet illa, quae
conservat hominem in ipsa virtute.  Unde Augustinus libro ^de
gratia et libero arbitrio~ dicit: ^cooperando in nobis Deus
perficit quod operando incipit~.  Modo ad propositum, autor
subtiliter fingit Beatricem, quae habet tractare de talibus,
dicere hoc Virgilio: hoc enim figurat quod prima gratia movet
secundam, secunda movet Beatricem, Beatrix movet Virgilium,
Virgilius movet Dantem.  Nunc ergo ad literam dicit Beatrix
Virgilio: |donna @ee gentil~, idest nobilis per excellentiam,
scilicet gratia praeveniens.  Et hic nota quod autor non nominat
expresse istam dominam primam, quia ista gratia advenit homini
occulte, quod non perpendit.  Vel dicas quod ista prima domina
est praedestinatio, quae est occulta nimis; unde ipse autor
Paradisi capitulo XX dicit: ^o predestination~: et penultimo
capitulo tangit de ista praedestinatione.  Unde dicit: |@ee nel
ciel~, scilicet empireo, quia in mente divina, |che se
compiange~, idest compatitur, |di questo impedimento~, scilicet
Dantis, qui impediebatur ab illis feris, |ov'io te mando~, idest
ad quod impedimentum expellendum ab eo ego mitto te.  Et bene
dicit, |si compiange~, quia gratia Dei miseretur fragilitatis
humanae, et vere compatitur tibi, |s@i che frange duro giudicio
lass@u~, idest adeo quod rumpit, idest placat justum judicium Dei
in coelo.  Hoc dicit quia rigidum judicium Dei est, quod peccator
puniatur secundum peccatum.  Modo tale judicium revocatur nunc,
intercedente gratia, sicut patuit in Paulo, de quo dictum est
paulo ante. 

	|97-99.~  |Questa.~  Hic refert Beatrix, quid fecerit
ista domina compassiva, et breviter dicit, quod vocavit et
requisivit Luciam ad succursum autoris.  Dicit ergo: |questa~,
scilicet gratia prima, vel praedestinatio divina, |chiese Lucia~,
idest gratiam, et bene imponit sibi nomen proprium; est enim
gratia lux illuminans, |in suo dimando~, idest ad sui petitionem
sive praeceptum, |e disse~: |o Lucia, il tuo fedele~, scilicet
Dantes, qui fidit gratia Dei, |ha or bisogno di te~, idest nunc
indiget auxilio tuo, quia est in magna ruina, |ed io~, idest et
ideo ego, |lo raccomando a te.~ 

	|100-102.~  |Lucia.~  Hic Beatrix ponit executionem
mandati, quam fecit ipsa Lucia dicens: |Lucia nimica di ciascun
crudele~, idest, gratia inimica cuiuslibet desperantis, qui non
admittit gratiam.  Nullus est enim crudelior eo qui desperat de
gratia Dei; |si mosse~, scilicet de sede sua, quam vide penultimo
capitulo, |e venne al luoco dov'io era~, scilicet ad tertium
gradum beatorum, ubi eram ego Beatrix.  Unde subdit locum, sive
gradum suum, dicens: |che mi sedea con l'antica Rachele~, idest,
in contemplatione.  Rachel enim capitur pro vita contemplativa,
ut patuit paulo supra: theologia autem maxime stat cum
contemplatione, ut patet praeallegato penultimo capitulo Paradisi.


	|103-105.~  |E disse~: Hic Beatrix narrat Virgilio
orationem, quam habuit Lucia ad ipsam, in qua oratione Lucia
breviter facit exordium cum petitione dicens: et illa Lucia,
|disse~, sub interrogatione: |o Beatrice, loda di Dio vera~,
idest o theologia, quae es vera laus et gloria Dei, |ch@e non
soccorri quei~, idest illum Dantem, |che t'am$o tanto~, idest qui
tanto amore studuit in theologia.  Et dicit: |ch'usc@i per te de
la volgare schiera~, quasi dicat, qui tua gratia exivit de turba
vulgarium ignorantium, quorum infinitus est numerus, et factus
est de numero sapientum et virtuosorum, qui sunt paucissimi et
rarissimi. 

	|106-108.~  |Non odi.~  Hic Lucia facit confirmationem
dicti sui, et probat quod Beatrix debeat succurrere Danti, quia
nunc maxime indiget eius succursu.  Unde dicit: |non odi tu~,
quasi dicat, bene debes audire, |la pieta del suo pianto~, qui
debet movere te ad pietatem et misericordiam, quia peccatum
videtur quod tam nobile ingenium pereat inter feras et spinas
istius silvae.  Unde dicit: |non vedi tu la morte che 'l
combatte~, idest occursum et obstaculum viciorum, quae sunt mors
animae, et oppugnant ipsam, ut patuit plene in capitulo
praecedenti.  Et dicit: |su la fiumana~, scilicet Acherontis
fluminis, de quo dicitur in capitulo sequenti.  Nam sicut per
vallem currit flumen, ita per viam viciorum discurrit vita
humana, labilis velut aqua.  Et dicit: |onde 'l mar non ha
vanto~, quia nullum mare est amarius, aut tempestuosius flumine
isto, ita quod mare non potest se jactare aut gloriari quod sit
pejus tali flumine, ad cuius riperiam, idest ripam, conveniunt
animae omnium damnandorum.  Vel dicas: |onde 'l mare non ha
vanto~, quia mare non potest gloriari quod istud flumen ponat
caput ad ipsum, sicut omnia flumina terrena. 

	|109-111.~  |Al mondo.~  Hic Beatrix narrat celerem
executionem praecepti, facti sibi a Lucia, per unam comparationem
claram et propriam dicens: |al mondo non fuor mai persone ratte~,
idest veloces et festinae, |a far lor pro ed a fuggir lor danno~,
quia ista duo maxime faciunt hominem festinum et velocem,
|com'io~ |venni~, supple, ratto, ^a te, qua gi@u~, scilicet
Infernum,  |dipo cotai parole fatte.~  Et bene dicit, quia nulla
celeritas hominum quantumcumque sit in quocumque casu, potest
comparari celeritati beatorum, qui agunt sine instrumento et
organo corporali, et sine aliquo medio.  Et in ista comparatione
ostendit autor magnam affectionem Beatricis ad se, quando cum
majori festinantia cucurrit ad salvationem amici sui, quam faciat
homo ad salutem propriam.  Ivit ergo sine mora ad liberandum
autorem ab imminenti morte, ad reducendum ad vitam et gloriam
magnam; et sic vide quomodo comparatio est propria. 

	|112-114.~  Et dicit: |del mio beato scanno~, idest, sede
vel gradu supradicto.  Et dicit: |fidandome nel tuo parlar
honesto.~  Et hic nota quod autor in hoc ostendit vim et virtutem
eloquentiae, quae potest errantes revocare, dispersos colligere,
pertinaces flectere, et alia mirabilia facere, de quibus dicetur
infra capitulo nono, et alibi sepe.  Et bene dicit |honesto~,
idest honorabili; nam honestum dicitur ab honore, ut saepe capit
Philosophus.  Unde dicit: |ch'onora te~, idest quod eloquium 
tuum, o Virgili, |onora te, e quei ch'udito l'hanno~, idest et
etiam illos qui audierunt cum intellectu, sicut Statium et te
Dantem. 

	|115-117.~  |Poscia.~  Hic Virgilius describit actum
compassivum ipsius Beatricis, et actus effectuum dicens: et illa
Beatrix, |volse gli occhi lucenti~, qui lucent plus quam stella,
ut dictum est supra.  Et dicit, |lagrimando~, et est cautela
persuadendi, et movendi animum auditoris ad misericordiam; et per
hoc tacite innuit quod sacra scriptura potissime conatur in
revocando errantes ad viam rectam virtutis, ideo bene fingit
ipsam ita misericorditer agere.  |Poscia che m'ebbe ragionato
questo~, et ecce effectum compassionis et lacrimationis cum
dicit: |perch@e mi fece del venir pi@u presto.~ 

	|118-120.~  Unde subdit: |e venni a te cos@i com'ella
volse~, idest sicut illa Beatrix mandavit mihi, et |dinanci a
quella fiera te levai~, idest removi et liberavi te a facie
illius pessimae lupae, quae omnia vorat.  Et dicit: |che ti tolse il
corto andare~; hoc dicit quia parum autor iverat per montem, nam
erat nuper in ascensu quando Virgilius occurrit sibi; |del bel
monte~, scilicet montis virtutis luminosi et delectosi, ut patuit
in precedenti capitulo.  Aliqui tamen dicunt quod dicit, |il
corto andar~, quia via virtutum est expedita, viciorum vero
intricata; sed prima expositio est melior, nam via virtutum non
est brevis, imo longa, et habet semper magna contraria, ut dictum
est jam satis. 

	|121-123.~  |Dunque.~  Hic Virgilius concludens inducit
autorem per causas praedictas utiles et honestas ad procedendum in
suo itinere incoepto, scilicet descriptione viciorum, virtutum, et
summi boni.  Dicit ergo: |dunque che @ee~, scilicet, quod te
timidum faciat et revocet ab incoepto?  |perch@e, perch@e ristai~,
repetit ad majorem expressionem, |perch@e allette~, idest cur tu
advocas? et est verbum Tuscorum: quando enim volunt vocare avem
dicunt: ^allecta illam avem~: et est |allecto~ verbum
frequentativum huius verbi |allicio~: |tanta vilt@a~, idest
pusillanimitatem, |nel cor~, idest intra mentem tuam, |perch@e
ardir e franchezza non hai~? idest cur non potius habes audaciam
et libertatem procedendi?  

	|124-126.~  Et subdit per brevem epilogum suffragia
maxima quae habet, dicens: |poscia che tai tre donne benedette~,
idest beatae, scilicet gratia praeveniens, sive praedestinatio,
gratia illuminans, scientia divina, |curan di te~, idest
procurant et intercedunt pro te, |nella corte del ciel~, ubi
multum possunt, et ultra praedictas scientia et eloquentia humana. 
Unde dicit: |e'l mio parlar tanto ben ti promette~, quasi dicat
conclusive Virgilius: tu habes primo scientiam humanam, quia es
magnus philosophus et poeta, sicut et ego fui: deinde habes
sacram theologiam, quam ego ignoravi: tertio habes gratiam Dei,
quia venisti tempore gratiae; ego vero paganus sum; et ultimo
videris electus et praedestinatus, quia paratus es recedere a
viciis.  Et nota hic ultimo quod autor videtur dicere falsum,
ponens tres dominas, cum jam posuerit supra quatuor, scilicet
nobilem dominam innominatam, Luciam, Beatricem et Rachelem. 
Dicendum breviter quod autor verum dicit, quia Rachel non debet
computari inter istas dominas; nam Rachel, ut dictum est, ponitur
pro vita contemplativa, quae est necessaria socia theologiae.

	|127-130.~  |Quali i fioretti.~  Quarta et ultima pars
generalis, in qua autor ponit effectum longae persuasionis factae a
Virgilio, scilicet reversionem suam ad primam intentionem bonam,
per unam comparationem pulcerrimam et proprissimam, quae breviter
stat in hoc: sicut flores frigore nocturno incurvantur ad terram
et clauduntur, postea eriguntur et aperiuntur sole diurno,
tempore veris, ita animus floridus autoris inclinabatur ad terram
nocte viciorum, frigore avaritiae, et claudebatur a suo bono
proposito eundi ad virtutem, sed calore solis diurno, idest
gratia Dei illuminante, medietate persuasione Virgilii, erigitur,
et aperitur ad primum bonum propositum.  Ordina nunc literam sic:
|tal mi fec'io~, scilicet ego Dantes, |di mia virtude stanca~,
idest fatigata tam dura lucta mentis, |quali i fioretti chinati~,
idest incurvati versus terram |e chiusi dal giel notturno~, idest
a frigore noctis, quae est frigida per remotionem solis, |si
drizzan tutti aperti in loro stelo~, idest fustum, |poi che 'l
sol gl'imbianca~, quia aperiendo eos ostendit eorum albedinem
prius clausam.  

	|131-135.~  Unde subdit: |e tanto bon ardir al cor mi
corse~, quasi dicat, et factus sum ita animatus et bene cordatus,
|ch'io cominciai come persona franca~, idest libera a tanto
timore, et incoepi, supple, dicere hoc: |O pietosa.~  Hic autor
facit regratiationem Beatrici et Virgilio de tanto beneficio sibi
collato liberaliter et gratis, et comendat primo personam
mittentem, dicens: |o pietosa colei; o~, idest, dico illam piam,
|che mi soccorse~, scilicet Beatricem.  Deinde commendat personam
missam, dicens: |e te cortese~, idest, et dico te liberalem,
|ch'ubidisti tosto~ scilicet requisitioni Beatricis, succurrendo
mihi, |a le vere parole che ti porse~, scilicet quando dixit tibi
quod eram in periculo mortis.  

	|136-138.~  Et subdit effectum persuasionis Virgilii
dicens: |tu m'hai con disiderio il cor disposto s@i al venire~,
scilicet ad sequendum te, |con le parole tue~, idest argumentis
tuis, reddendo mihi bonam spem, |ch'io son tornato nel primo
proposto~, quod ego dimiseram urgente timore. 

	|139-140.~  |Or va'.~  Hic concludit et committit se
totum libere ducendum et regendum Virgilio, idest consilio et
auxilio rationis, unde dicit: |or va'~, idest, ergo nunc
ingredere iter promissum, |ch'un sol voler @e d'ambedue~, quia
idem volo quod vis, tamquam intimus amicus meuns, quia amicitia
est idem velle, idem nolle; et merito, quia, |tu duca, tu signore
e tu maestro~, sicut expositum est primo capitulo.  

	|141-142.~  Et claulit capitulum dicens: |cos@i li dissi~,
et continuo intrat iter.  Unde dicit: |e intrai per lo camino
alto e silvestro~, idest viam, quae ducit ad Infernum, quae est
profunda et aspera, sicut describit Seneca tragoedia prima et
Claudianus in minori, et Statius et Ovidius, uterque in majori. 
Et dicit: |poi che mosso fue~, idest postquam Virgilius coepit
praecedere me.


