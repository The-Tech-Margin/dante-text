	|SUMMARIUM.~  CANTUS TRIGESIMUS TERTIUS ET ULTIMUS
PURGATORII, ^in quo Beatrix declaravit omnia Danti, de aquila
praedicta et de vulpe et de gigante et meretrice, et de multis
fiendis per quemdam ducem venturum; et in fine visis quatuor
fluminibus paradisi, exiverunt ad videndum stellas.~

	|Proemio.~  ^DEUS, venerunt gentes, alternando.~ 
Postquam in superiori capitulo poeta noster descripsit
multipliciter persecutionem militantis ecclesiae, nunc
consequenter in isto XXXIII capitulo describit planctum quem
fecerunt illae dominae cum Beatrice de persecutione ultima quam
indigne patitur ecclesia romana a regibus Franciae.  Et istud
praesens ultimum capitulum, quod non habet minus artis
praecedente, sequitur ipsum in ordine dividendi.  Habet ergo
quatuor partes generales; prima quarum continet comploratum
dominarum, et suam praeparationem et bonam dispositionem suam ad
dicenda.  In secunda Beatrix praedicit pro consolatione vindictam
sequuturam in brevi, ibi: ^Sappi che 'l vaso.~  In tertia arguit
negligentiam et ruditatem poetae in intelligendo res visas, ibi:
^Dorme lo 'ngegno.~  In quarta et ultima poeta ostendit qualiter
ipse pervenerit ad summam et ultimam perfectionem virtutis, ibi:
^E pi@u corrusco.~  

	|1-3.~  Ad primum ergo dico quod poeta primo describit
comploratum illarum dominarum.  Et sententialiter vult dicere
quod illae dominae ex dolore plorantes coeperunt decantare unum
psalmum David qui incipit: |Deus, venerunt gentes in haereditatem
tuam~ etc.  In quo quidem psalmo propheta deplorat desolationem
terrae sanctae quam habituri erant, et ostendit quomodo iniusti
et ingrati subiiciantur flagellis hominum.  Et est oratio ad Deum
quod corda convertat a malo.  Tangit autem ordinem quo cantabant,
et tu ordina sic literam: |Le donne~, scilicet, septem virgines,
|incominciaro e lagrimando~, supple, clamare dolore extorquente
lacrymas et dicere: |dolce psalmodia~, idest, cantum psalmi
dulcem, licet esset de materia amara.  Psalmus autem erat talis:
|Deus, venerunt gentes~; et vult dicere propheta: o Deus,
|gentes~, idest, gentiles vel alienigenae, sicut syri, aegyptii,
arabes venerunt in haereditatem tuam, idest, in terram sanctam
etc., et ita a simili istae dominae volebant dicere, sicut Deo
volente gentiles invaserunt et oppresserunt terram sanctam
propter peccata judaeorum, ita nunc Deo permittente gallici
occupaverunt et usurpaverunt ecclesiam sanctam Dei propter
peccata romanorum; et dicit |alternando~, idest alternative per
vices, |or tre~, scilicet dominae, ex una parte, |or quattro~,
scilicet, dominae ex alia parte; ita quod tres incipientes
dicebant primum versiculum, scilicet, ^Deus, venerunt gentes in
haereditatem tuam~; et aliae quatuor ex opposito dicebant
secundum versiculum, scilicet, ^et polluerunt templum sanctum
tuum~ etc., sicut a simili quotidie cantant moniales symbolum in
choro, et ita clerici.  

	|4-6.~  E Beatrice.~  Hic poeta ostenso qualiter se
habuerint dominae ad tantam stragem ecclesiae et pastoris eius,
nunc ostendit quomodo se habuit ipsa Beatrix ad cantum illarum
dominarum quae erant ancillae suae.  Et primo tangit
perturbationem eius per comparationem devotissimam Mariae,
dicens: |E Beatrice sospirosa e pia~, idest, dolens et compatiens
tantae indignitati, |ascoltava quelle~, scilicet, dominas
cantantes et plorantes simul, |s@i fatta~, idest, affecta dolore,
|che Maria si cambi@o poco pi@u alla croce.~  Christus enim in ara
crucis immolabat carnem, Maria vero animam; ille patiebatur in
corpore, Maria in corde; ipsa ad sanguinem filii sui optabat
addere sanguinem carnis suae.  Et bene dicit: |poco pi@u~, quia
nunquam fuit dolor mulieris similis dolori Mariae, et tamen
comparatio est valde propria, quia Maria vidit Christum capi et
occidi inter latrones, ita Beatrix Christum Domini, scilicet,
Bonifacium.  

	|7-9.~  Et subdit dispositionem ipsius ad dicenda,
dicens: |ma levata~, ipsa Beatrix, |dritta in pi@e~, quae primo
sedebat super radicem plantae, |poi che l'altre vergini~,
scilicet, septem virtutes, |dier loco~, scilicet, decantato toto
psalmo illo vicissim, |rispose~, illis virginibus, |colorata come
fuoco~, idest, rubicunda, ardens verecundia de ludibrio facto de
curru et rectore eius.  

	|10-12.~  Et ponit orationem Beatricis, quae dicit
eis verba quae dixit Christus discipulis suis; unde dicit: |o
sorelle mie dilette~, et vide quod vocat virgines istas sorores
suas ex caritate, quae supra vocaverant se ancillas eius ex
humilitate; et est curialis modus loquendi, sicut magnificus
dominus vocat servum amicum: |modicum, et non videbitis me~,
quasi dicat, pauco tempore stabo sine vobis, quia parum durabit
ista persecutio; et iterum respondit, |modicum, et vos videbitis
me~; quasi dicat: cito sequetur vindicta, et ecclesia erit libera
a fornicatione sicut dicetur paulo post, et postea saepe in
multis locis et capitulis Paradisi.  

	|13-15.  Poi.~  Hic poeta ostendit qualiter Beatrix post
exhortationem factam ad septem virgines disposuerit alios tres et
ipsum praecipue ad dicenda; unde dicit continuative: |Poi~, illa
Beatrix, |le si mise innanzi tutte e sette~, sicut magnifica
domina praemittit sibi pulcras puellas quando accedit ad locum
honestum, |e mosse me dopo se~, scilicet, ut sequeretur eam,
|solo accennando~, idest, solo nutu oris, non verbo vocavit me
post se, de quo potissime curam gerebat, |e la donna~, scilicet,
Mathildim, quae habebat custodiam sylvae, sicut Beatrix currus,
|e il savio~, scilicet, Statium, |che ristette~, recedente
Virgilio; nam Statius post exilium tot saeculorum nunc redibat in
patriam.  

	|16-18.~  Et subdit quomodo invitaverit eum specialiter
ad loquendum secum, dicens continuative: |cos@i sen giva~, illa
Beatrix cum illis praecedentibus et nobis sequentibus, |e non
credo che lo decimo suo passo fosse in terra posto~, quasi dicat,
et modicum ambulaverat postquam recesserat a planta juxta quam
primo sedebat, |quando mi percosse gli occhi~, scilicet meos,
|con gli occhi~, scilicet suis, quasi dicat quod Beatrix sic
ambulando iterum retroflexit se et nutu et verbo, ut redderet me
attentum. 

	|19-21.~  Unde dicit: |e mi disse con tranquillo
aspetto~, idest, benigno visu; ubi primo videbatur irata et
inflammata, nunc facta erat placata: vel secundum aliam literam,
^contra quello aspetto~, idest, ad contemperandum aspectum primum
rigidum, narrando mihi vindictam de brevi, |vien pi@u tosto~, ibat
enim poeta aliquantulum a longe post eam pro maiori reverentia,
|tanto che tu sii ben disposto ad ascoltarmi~, appropinquando
mihi, |s'io parlo teco~, si pro quia; nam volo aliqua dicere tibi
ad consolationem tui et aliorum zelantium statum ecclesiae Dei.  

	|22-24.~  Et addit poeta quod Beatrix videns eum adhuc
timidum et tacitum praevenit ad petendum praestando sibi
audaciam; unde dicit: et illa Beatrix, |dissemi siccom'io fui
com'io doveva seco~, quasi dicat, cum essem factus propinquus
sibi, ita quod possem bene intelligere verba loquentis, non tamen
ita quod irem par secum propter nimiam reverentiam: |frate~,
vocat eum fratrem ut ostendat familiarius agere secum, |perch@e
non t'attenti~, deposito timore et pudore, |a dimandarmi omai
venendo meco~?  Scio enim quod valde cupis petere si tanta
offensa facta Deo in vicario suo praeteribit diu impunita.  

	|25-30.  Come.~  Hic poeta ostendit qualiter persuasus a
Beatrice commiserit se totum arbitrio eius, adhuc primo timore et
rubore durante, per unam comparationem domesticam et claram,
dicens: |Avvenne~, idest, contigit, |a me come a coloro~, supple,
contingit, |che sono troppo reverenti dinanzi al suo maggior~,
sicut discipulus coram magistro, |parlando, che non traggon la
voce viva ai denti~, et ecce quomodo, |che incominciai~, supple,
respondere et dicere, |senza intero suono~, idest, cum tremula
voce: |Madonna, voi conoscete mia bisogna~, idest, quid est
necessarium mihi, |e ci@o ch'ad essa @e buono~, idest, et quid est
utile necessitati meae.  Et hic nota bene quod poeta loquitur
valde sapienter et caute: vult enim dicere tacite: o bona domina,
ego possem forte petere de futuris quae non liceret mihi scire,
ita quod petitio mea non esset honesta; ideo vos quae cognoscitis
quid sit mihi bonum scire sine petitione mea praedicite mihi.  

	|31-33.~  Et subdit responsionem Beatricis, quae ulterius
non patitur tantam timiditatem eius, dicens: |et ella a me~,
supple, dixit: |voglio che tu omai ti disviluppe~, quia nimis diu
involutus es, sicut totiens apparuit supra, |da tema e da
vergogna~, quia meam gratiam meruisti et familiaritatem Mathildis
sociae meae et ancillarum mearum, quae singulae te receperunt in
amplexus suos, |s@i che non parli pi@u com'uom che sogna~, quasi
dicat: non sub figura, non sub imagine sicut hucusque fecisti,
immo loquaris de rebus veris.  Unde vide quod numquam amplius
poeta noster incurret somnum, vel faciet somnium in tota tertia
parte Paradisi.  

	|34-36.  Sappi che 'l vaso.~  Ista est secunda pars, in
qua nunc Beatrix praedicit poetae vindictam sequuturam in brevi
ad offensam ecclesiae; et repetens illud quod dictum est in
praecedenti capitulo de dracone, dicit: |Sappi~, idest, volo te
scire, |che 'l vaso~, scilicet, currus, |che 'l serpente ruppe~,
quando fixit caudam inter ambas rotas, quasi dicat, ecclesia quam
Machomettus divisit et secum traxit maiorem partem, ita quod
maior pars meliorem vicit, |fu e non @e~; et hic nota bene quod
nonnulli peritissimi intellexerunt istam literam sic, quod
ecclesia Dei fuerit ecclesia ante Bonifacium, sed tempore
Bonifacii non fuerit ecclesia, quia, ut dicunt, non fuit recte
papa, quia electus per fraudem.  Sed quamvis ista expositio
videatur subtilis, non est tamen sana; ideo dicendum est sic,
quod ecclesia fuit simpliciter et nunc est secundum quid; quia
fuit prius libera nunc vero serva sub tyrannide gigantis.  Ideo
statim subiungit vindictam, dicens; |ma chi n'ha colpa creda che
vendetta di Dio non teme suppe.~  Et hic nota quod ista litera
potest intelligi dupliciter, scilicet, de Bonifacio secundum
primam expositionem, qui fraude adulteravit ecclesiam; et sic
Bonifacius bene luit poenam dignam quia rabida morte perdidit
papatum: potest etiam intelligi de Philippo rege, qui fecit
ecclesiam servam paciscendo turpiter cum Clemente; et sic
Philippus etiam in brevi luit poenam, sicut poeta describit
Paradisi capitulo XIX.  Nota etiam quod in Florentia solebat esse
quaedam opinio prava firma, quod si quis poterat comedere offam
super corpus interfecti a se, numquam amplius fiebat vindicta de
illo tali; et hoc fecerunt multi famosi florentini, sicut dominus
Cursius Donatus.  Modo ad propositum dicit Beatrix quod vindicta
Dei non timet suppas, quasi dicat, quod fraus vel malitia non
valet contra Deum, qui est justus judex et vindex iniuriarum. 
Nota etiam quod alii aliter exponunt illam literam |fu e non @e~;
et dicunt quod ecclesia non est in antiqua dispositione sua,
sicut fuit ante Machomettum et post donationem Constantini; nam
currus tunc transformavit se: sed ista expositio videtur nimis a
longe: unde litera quae statim sequitur ostendit quod loquatur de
gigante.  

	|37-39.  Non.~  Hic Beatrix describit in speciali illum
qui facturus est vindictam de iniuriis ecclesiae; et in ista
litera, quae multis videtur fortissima, poeta non vult aliud
dicere sententialiter in effectu, nisi quod non post multum
temporis veniet ex alta providentia Dei et bona influentia
stellarum quidam justus princeps romanus qui virtute et
felicitate sua reformabit mundum restituendo ecclesiam pristinae
libertati, exterminando regem Franciae.  Dicit ergo: |l'aguglia~,
idest, imperium romanum, nam per signum dat intelligi signatum,
|che lasci@o le penne al carro~, sub Constantino qui dotavit
ecclesiam, |perch@e~, idest, propter quam dotem ipse currus,
|divenne mostro~, cum septem capitibus et decem cornibus, |e
poscia preda~, facta a gigante, |non sar@a tutto tempo senza
reda~, idest, sine successore imperatore, sicut nunc est; nam
tempore Bonifacii nullus erat imperator, nisi Albertus vocatus
qui non venit ad liberandam Italiam, de quo poeta conquestus est
VI capitulo huius Purgatorii.  Et hic nota quod caute loquitur
hic poeta: vult enim dicere tacite: sicut unus imperator romanus
dedit plumas, idest, divitias ecclesiae, ex quibus nata est
insatiata avaritia praelatorum, quae est destructio mundi, ita
quidam alius imperator romanus eripiet sibi plumas, idest,
temporales divitias, et dabit libertatem ecclesiae.  

	|40-45.~  Et declarat ipsum principem futurem sub
velamine verborum, dicens: |ch'io veggio certamente~, si astra
non mentiuntur, |e per@o il narro~, scilicet tibi ut notes et
scribas, |gi@a stelle propinque~, idest, constellationem quae erit
de proximo; dicunt aliqui in aetate saturnali, quae reditura est
sicut rediit tempore Augusti, stellae, dico, |sicure d'ogni
intoppo~, idest, occursu, |e d'ogni sbarro~, idest, a
transversamine, quasi dicat, quarum influentia nihil poterit
obviare vel resistere, |a darne tempo~, felix, |nel quale~,
scilicet, tempore, |un cinquecento diece e cinque~, idest, unus
dux; nam D semel positus apud arithmeticos significat quingentos,
V importat quinque, X decem, et istae tres literae constituunt
istud nomen dux, |messo di Dio~, hic est ille veltrus sapiens
justus, de quo tanta dixi primo capitulo Inferni, |ancider@a la
fuia~, scilicet, meretricem magnam, scilicet, praelationem
pastorum ecclesiae, quorum uxor est lupa, in eis enim viget
avaritia: et sic dicit idem in effectu in isto ultimo capitulo
Purgatorii quod dixit in primo Inferni; |con quel gigante~,
scilicet, rege Franciae, |che delinque con lei~, idest, peccat
secum fornicando.  

	|46-51.  E forse.~  Hic Beatrix excusat se de obscura
descriptione quia cito veniet effectus, qui declarabit eius
dictum dubium; unde dicit: |E forse che la narrazion mia buia~,
idest obscura, |men ti persuade~, idest, persuadet me tibi
obscure, |qual Temi e Sfinge.~  Ad hoc intelligendum debes scire
quod Themis fuit olim sacerdotissa, quae dabat responsa in monte
Parnaso valde obscura: unde post illud diluvium particulare quod
fuit olim in Graecia respondit Deucalioni regi et Pyrrhae eius
uxori consulentibus de reparatione hominum perditorum ex aqua,
quod jactarent ossa parentis post terga sua.  Hoc autem responsum
obscurum Deucalion interpretatus est de lapidibus qui sunt ossa
terrae etc. sicut scribit Ovidius primo de transformatis. 
Sphinx, sicut scribit Statius primo Thebaidos, fuit quoddam
terribile monstrum, idest, ut multi dicunt, quidam monstruosus
latro in monte apud Thebas, qui cuilibet transeunti proponebat
unum problema cum tali lege et conventione, quod si ille solveret
problema occideret ipsum; si vero solvere non posset
interficeretur ab ipso.  Problema autem erat tale: Dic mihi quid
sit animal quod primo incedit quatuor pedibus, deinde duobus,
postea tribus et ultimo quatuor?  Quae verba OEdipus
interpretatus est de homine: et solvens quaestionem interfecit
monstrum.  Modo ad propositum, vult dicere Beatrix, forte dictum
meum non movet animum tuum ad prophetiam meam, quia non est
intelligibile; et tamen fuit intellectum et verificatum per
eventum rei.  Ideo dicit: |perch@e~, ipsa narratio mea |attuia~,
idest, obturat et obscurat, |l'intelletto~, scilicet, tuum, |a
lor modo~, scilicet, Themidis et Sphingis.  Et hic nota quod
comparatio est propriissima: sicut enim oraculum Themidis erat in
se obscurum, et tamen Deucalion ipsum declaravit et reparavit
genus humanum; ita nunc responsum Beatricis erat obscurum in se,
sed princeps futurus in brevi declarabit ipsum reformando mundum:
sicut etiam problema Sphingis erat dubium, et tamen OEdipus
declaravit illud et interfecit monstrum; ita dictum Beatricis
nunc erat dubium, et tamen princeps futurus ipsum declarabit
destruendo monstrum, scilicet, capita et cornua currus, quae
extirpabit, et sanabit ecclesiam auferendo sibi plumas.  Ideo
bene subdit: |ma tosto fien le fata~, idest, constellationes, |e
le Naiade~, idest, dicta dearum; Naiades enim sunt deae fontium,
quasi dicat: cito nascetur dictus imperator romanus, |che
solveranno questo enimma forte~: aenigma quidem est oratio aut
impossibilis, aut difficilis ad unum aliquem certum intellectum,
ut dicit Aristoteles in fine suae poetriae; ideo bene poeta
appellat istud dictum difficile.  Et dicit Averrois ibi quod
istud frequenter invenitur apud poetas arabum.  Et dicit: |sanza
danno di pecore e di biade~, loquitur adhuc aenigmatice, et vult
dicere quod cito manifestabitur dictum suum per experientiam
facti, ita quod non expediet inquirere fata in extis animalium,
sicut gentiles olim faciebant qui immolabant victimas ovium et
ponebant fruges inter cornua tauri, quem mactabant in sacrificio
sicut scribit Lucanus de Arunte magno augure.  Vult ergo dicere
quod non erit opus augurio vel sacrificio ad investigandum quod
praedicitur hic, quia cito per se patebit.  

	|52-54.  Tu.~  Hic poeta ponit praeceptum Beatricis ad se
circa praedicta tradenda memoriae ad utilitatem viventium,
dicens: |Tu nota~, quia notanda sunt, |e segna~, idest, signes
vel doceas |queste parole~, prophetica, |a' vivi~; et restringit
dictum suum dicens: |del viver ch'@e un correre alla morte~, quae
est vivorum corruptio, quasi dicat, si nostrum vivere potest dici
vivere; et dicit: |s@i come da me son porte~, scilicet tibi, quasi
dicat tacite: refer hominibus de mundo tuo verba mea in ea forma
qua dicta sunt per me, quasi dicat: ita obscure sicut obscure
dixi; nec quaeras declarationem a me quam facere nolo.  

	|55-63.~  Et subdit quod non praetermittat ex oblivione
offensam factam planctae, dicens: |et aggi a mente~, specialiter
inter alia scribenda, |quando tu le scrivi~, ista verba obscura,
|di non celar~, idest, tacere, |qual hai vista la pianta~, idest,
arborem scientiae, |ch'@e or due volte dirubata quivi~, primo ab
Adam, secundo ab aquila.  Et hic nota quod per hoc Beatrix non
vult aliud dicere nisi: quando tu Dantes narrabis hominibus
vindictam quam Deus parat facere contra illum gigantem qui temere
attentavit violare ecclesiam Dei, narrabis pro optimo exemplo
qualiter Deus fecit altam vindictam de primo parente qui temere
tentavit spoliare arborem divinam; quae ergo facta erat arida per
Adam, facta erat florida per Christum, et ita erit cito de
ecclesia.  Quod autem haec sit intentio poetae declarat statim
litera sequens, in qua Beatrix dat conclusionem generalem,
dicens, quod non solum Adam, sed omnis alius violator arboris
incurrit indignationem Dei; unde dicit: |qualunque ruba quella~,
scilicet, plantam, sicut Adam primo, aquila secundo, gigas nunc
tertio, |o quella schianta~, sicut gigas qui solvit currum a
planta, |con bestemmia di fatto offende Dio~; nam qui offendit
ecclesiam offendit Deum, |che solo all'uso suo~, non ut serviret
regibus terrae, |la cre@o santa~, sine ruga.  Hoc confirmat quia
primus offensor per tot millia annorum expectavit in anxietate
redemptorem suum; unde dicit: |l'anima prima~, scilicet, Adae,
|bram@o colui~, idest, optavit et vocavit Christum, |che 'l morso
in se pun$io~, quia Christus punivit morsum Adae in se ipso,
|cinquemila anni e pi@u~, scilicet, centum nonaginta novem plus,
|per morder quella~, idest, quia ipse Adam momordit ipsam
plantam.

	|64-66.  Dorme.~  Ista est tertia pars generalis, in qua
Beatrix quia noluerat declarare poetae amplius suam prophetiam,
nunc declarat quaedam dicta de arbore ipsa quae videbantur
obscura: et primo arguit ipsum de ruditate et negligentia, quia
non videbatur intelligere per se, ex iis quae dicta sunt, quare
arbor ista sit tam alta et ita eversa.  Dicit ergo: |L'ingegno
tuo~, quod aliquando vocasti altum, |dorme~, idest, videtur
sopitum et hebetatum, |se non istima~, idest, coniecturat, |lei~,
idest, dictam arborem, |esser tanto eccelsa~, idest, altam
quantum dixi tibi supra capitulo proximo, ubi dixi quod excedit
altitudinem omnium arborum Indiae, |@e s@i travolta nella cima~,
quia habet ramos recurvatos ad terram per contrarium nostrarum
arborum, |per singular cagione~; altitudo siquidem arboris huius
figurat quod scientia Dei est altissima in infinitum; revolutio
autem figurat quod nullus potest ascendere vel attingere ad illam
altitudinem; unde primi parentes quia voluerunt scire plus et
altius quam esset eis permissum, ex altitudine scientiae ruerunt
in istam vallem ignorantiae.  

	|67-72.~  Et subdit causam ignorantiae poetae, quia
scilicet, vacavit aliis scientiis vanis; quae induraverunt mentem
suam ne cognosceret ista divina.  Ordina literam sic: |e
conosceresti la giustizia di Dio nello interdetto~, quasi dicat:
et cognoscere posses quod juste Deus vetuit ascensum istius
arboris, et juste punivit expoliatores eius; nam interdixit Adae
ne comederet de fructu illius ad innuendum quod manus
inobedientium non extendantur ad tantam excellentiam, sicut
superbus curiosus qui vult sapere plusquam oportet.  Ideo dicit:
|e l'alber moralmente~; haec enim arbor fingitur in tali forma et
figura contra modum aliarum arborum propter causam moralem jam
assignatam.  Alia autem causa quae videtur magis naturalis
assignata fuit supra, quia scilicet, haec arbor habet radices in
coelo et ramos versus terram, et ita alimentum habet a coelo ubi
aliae arbores habent e contrario; |per tante circostanze
solamente~, quot vidisti et audivisti; nam circumstantiae multum
faciunt ad cognitionem facti, |se li pensier vani~, idest, si
aliae curae tuae circa scientias saeculares et honores
temporales, |non fosser stati acqua d'Elsa intorno alla tua
mente~, quasi dicat: non indurassent animum tuum sicut aqua Elsae
induratur in petram, quasi dicat, nisi mens tua labilis esset
saxificata eo modo quo aqua Elsae.  Ad quod clare intelligendum
volo te scire, quod sicut scribit Plinius in naturali historia
libro septimo, et Seneca libro naturalium quaestionum, naturae et
proprietates aquarum sunt valde variae et mirabiles in diversis
partibus mundi; sed ne vadam per ambages longe a proposito in
Italia in multis locis sunt aquae quae vertuntur in lapides sicut
aqua fluminis Sarni, quae a principio sui ortus efficitur lapis
durissimus in brevi: unde incolae loci de industria ponunt ibi
sub aqua tabulas cum variis formis et figuris, super quibus fiunt
lapides cum eisdem impressionibus.  Est autem hic fluvius in
Apulia, et non est Arnus Tusciae, sicut quidam false scripserunt,
sicut Horosius; sed est alius fluvius in Tuscia in agro
florentino nomine Elsa, cuius aqua a principio convertitur in
petram, et lapides pulcros facit accommodos domibus juxta
castellum quod dicitur Colle, sicut in aqua Sarni.  Albertus
autem libro Mineralium dicit mirabilius de aqua fontis Beotiae,
quae omnia immissa vertit in lapidem; quod expertus est
Fridericus imperator mittens chirothecam suam, cuius medietas
mersa in illam aquam versa est in lapidem, reliqua parte media
remanente in prima materia etc.  Ergo bene poeta dicit: nisi tua
vanitas fuisset talis qualis aqua Elsae.  Dicit ergo: |e 'l
piacer loro~, idest nisi delectatio curarum vanarum fuisset, |un
Piramo~, idest, alter Pyramus, |alla gelsa~, idest ad arborem
mori, cuius poma alba convertit in rubea quando se occidit manu
propria amore Tysbes, sicut plene scriptum est supra capitulo
XXVII.  Et est optima similitudo; nam Pyramus obcaecatus nimio
amore Tysbis interfecit se; et Dantes amoratus pulcritudine
musarum ad tempus occiderat animam suam.  

	|73-78.  Ma.~  Hic Beatrix assignat causam quare velit
ipsum referre secum ad mundum ea quae sibi dixit obscure; quoniam
licet non possit intelligere clare, neque aliis declarare, saltem
reportabit verba nuda velantia factum, donec eveniat effectus
rei; et sic saltem portabit signum, si non rem.  Dicit ergo: |Ma
voglio ancor~, idest, adhuc, |che te ne porti~, id quod dixi
obscure, |almen dipinto~, idest, signatum per verborum
difficultatem, |dentro a te~, in animo, |e se non scritto~,
idest, quamvis non possis portare cum claro intellectu.  Et ecce
quare: ut facias more peregrinantium, qui vadunt ultra mare et
reportant de palma in signum quod visitaverunt terram sanctam ubi
abundant palmae; et ita tu qui transivisti maria et montes ut
visitares istam terram sanctam poteris referre verba mea in
signum quod fueris in loco sancto ubi audiveris miranda, licet
non intellexeris illa.  Unde dicit: |per quel che si reca~,
idest, propter illud quod portatur a peregrino, |il bordon cinto
di palma~, unde tales peregrini vocantur palmerii; et hoc volo
portes, |perch'io veggio te fatto di pietra nell'intelletto~, et
non intelligis etiam quod dico de aqua Elsae et Pyramo, |et in
petrato tinto~, idest, video te nigrum in intellectu, |s@i che 'l
lume del mio detto l'abbaglia~, idest, ablucinat te ita quod
materia non est disposita ad recipiendum lumen meum.  

	|79-81.~  Et subdit poeta suam responsionem asserens se
habere signum affixum memoriae juxta praeceptionem eius, dicens:
|et io~, supple, respondi, |lo mio cervello~, in quo est memoria
et reminiscentia magna, |@e or signato da voi~, quia verba habeo
impressa menti, licet non intelligam, a simili, |s@i come cera da
suggello~, supple signatur, |che non trasmuta la figura
impressa~; ita nec memoria transmutabit formam verborum vestrorum
impressam sibi; et sic vides quod comparatio est optima.  

	|82-84.  Ma.~  Nunc poeta movet quaestionem circa
praedicta, et petit cum admiratione unde sit quod non potest
intelligere verba eius, dicens: |Ma vostra parola disiata~,
idest, sermo vester dictus sub parabola, quem diu desideravi
audire et intelligere, |perch@e tanto vola~, idest, transcendit,
|sopra mia veduta~, idest, cognitionem intellectualem, |che pi@u
la perde~, ipsa cognitio mea verbum vestrum, |quanto pi@u
s'aiuta~? idest, magis nititur intelligere ipsum verbum?  Et bene
dicit, quia quanto quis magis conatur cognoscere divina eloquia
per naturalia, tanto magis confunditur ignorantia.  

	|85-90.~  Et subdit responsionem Beatricis ad istam
petitionem suam, dicens: |disse~, illa Beatrix, hoc ideo accidit
tibi, |perch@e conoschi quella scuola~, idest, poetarum et
philosophorum, |c'hai seguitata~, recedendo a me, ut bene
sequatur tibi, |e veggi sua dottrina~, idest scientiam poeticam
et philosophicam, |come po' seguitar la mia parola~, idest, meum
loqui divinum, quod differt ab humano quantum coelum a terra;
unde dicit, |@e veggi vostra via~, idest, processum scientiae
naturalis, |cotanto distar~, idest, differentem esse, |dalla
divina, quanto il ciel che pi@u alto festina~, idest, primum
mobile quod velocius movetur in sua revolutione, |si discorda da
terra~, idest, differt in qualitate, quantitate et motu.  

	|91-93.  Ond'io.~  Hic poeta ponit responsionem
suam in qua pro sui excusatione videtur negare, quod tamen jam
confessus est supra, scilicet, quod nunquam deseruit Beatricem
propter alias; unde dicit: |Ond'io risposi lei~, scilicet,
Beatrici: |non mi ricorda ch'io straviassi me giammai da voi~,
quasi dicat, imo semper habui theologiam pro nobiliori scientia
omnibus aliis, |n@e honne coscienzia che rimorda~, scilicet, me:
est enim conscientia lex intellectus nostri et dictamen rationis
quae judicat et ligat ad faciendum vel non faciendum.  

	|94-99.~  Et subdit poeta responsionem Beatricis
irridentis dictum suum et probantis quod deliquit; unde dicit: |e
rispose~, illa Beatrix, |sorridendo, se tu ricordar non te ne
puoi~, quia recordatio est de re bona, |or ti rammenta~, idest,
recordare, |s@i come beveste di Lete ancoi~, quando mersus fuisti
a Mathildi in aquam eius, cuius potio tollit memoriam peccatorum. 
Et arguit a communiter accidentibus quod oblivio peccati
praesupponit peccatum, dicens: |e cotesta oblivione~, generalis
omnium malorum, |conchiude chiaro colpa~, idest, peccatum fuisse,
|nella tua voglia attenta altrove~, scilicet, in aliis scientiis,
|se dal fumo fuoco s'argomenta~, idest, arguitur a communiter
accidentibus.  Unde vide quod Beatrix breviter arguit sic: Lethe
a memoria delevit quod erat in culpa, si ergo delevit hoc, fuit
in culpa; sicut dicimus: si est fumus, est vel fuit ignis.  

	|100-102.~  Et ad confirmationem poetae in bonam spem
Beatrix promittit de caetero se loquuturam clare, et non sub
aenigmate sicut fecit hucusque.  Dicit ergo: |veramente~, quamvis
usque nunc dixerim tibi obscura, |le mie parole ormai~, scilicet,
per totum paradisum loquendo de divinis, |saranno nude~, idest,
clara et aperta, sine velamine; et restringit dictum suum,
dicens: |quanto converrassi scoprir quelle~, scilicet verba,
|alla tua vista rude~, idest, intellectui grosso, quasi dicat,
secundum capacitatem humanae mentis infirmae. 

	|103-111.  E pi@u corrusco.~  Ista est quarta et ultima
pars generalis huius ultimi capituli, in qua poeta ostendit
qualiter pervenerit ad ultimam acquisitionem perfectae virtutis. 
Et primo, ut procedat ordine magno, describit horam temporis,
quia scilicet sol erat altus et ardens in meridie, quando
pervenit ad ultimum terminum virtutis, qua hora illae dominae
firmaverunt se.  Dicit ergo: |E il sole~, scilicet, quartae diei,
|pi@u corrusco~, idest, splendidus, sicut accidit in meridie, |e
pi@u con lenti passi~, quia tunc videtur tardius moveri, |teneva
cerchio di merigge~, idest, circulum meridianum de quo plene dixi
II capitulo huius Purgatorii.  Et tangit naturam meridiani,
dicens: |che fassi qua e l@a come gli aspetti~; hoc glosant
aliqui: idest, in hoc hemisperio et in illo, sed male; nam
circulus meridianus fingitur esse ductus directe per ambos polos
et zenith capitis, ita quod quaelibet civitates et terrae
aequaliter distantes ab oriente habent suum meridianum; et sic
quot sunt aspectus terrae inaequaliter distantes, tot sunt
meridiani ubicumque fueris sive in hoc sive in alio hemisperio,
|quando le sette donne~, quae praecedebant Beatricem,
|s'affissero~, idest, firmaverunt se, a simili, |s@i come si
affigge chi va dinanzi a gente per iscorta~; ita enim septem
virgines praecedebant tamquam duces praevenientes adventum istius
imperiosae dominae, |se trova novitate~, idest, novam gentem, |in
sue vestigge~, relicta a tali gente; istae autem dominae
invenerunt rem novam arborum sub qua decurrebant duo flumina;
unde dicit: |alfin d'un'ombra smorta~, idest, spissa, a simili,
|qual l'Alpe porta~, idest, producit, |sotto foglie verdi e rami
nigri sopra i suoi freddi rivi.~  Et hic nota quod licet poeta
noster hoc vidisset in multis partibus in Alpibus, tamen hoc
praecipue viderat in montibus Apennini prope Florentiam in valle
Arni desuper, ubi est ager pulcerrimus omnium inter Faesulas et
Aretium, unde transivit Hannibal, ut scribit Livius. 

	|112-114.  Dinanzi.~  Hic poeta describit ortum duorum
fluviorum, quos jam descripsit supra, quibus irrigatur tota sylva
sancta, scilicet Lethem et Eunoe, quos dicit ex eodem fonte nasci
sicut illa duo flumina Euphrates et Tigris, quae similiter
dicuntur nasci ex eodem fonte.  Ad cuius intelligentiam est
breviter sciendum quod Tigris et Euphrates, sicut testantur
clarissimi autores, Salustius, Plinius et alii multi, manant ex
uno monte Armeniae maioris, et ex eodem fonte a parte meridiei:
et Tigris quidem plus respicit septentrionem et decurrit usque ad
Babyloniam magnam Assyriae, sed non intrat moenia; Euphrates vero
bene ingreditur civitatem.  Ista autem duo flumina habentia unum
caput iterum conveniunt in unum, ut dicit Boetius in quinto. 
Licet autem in sacra Scriptura dicantur oriri de paradiso
deliciarum, hoc potest esse de primo ortu incognito, sed postea
nobis apparent primo in Armenia.  Ad literam ergo: dicit poeta:
|Parvemi veder dinanzi ad esse~, scilicet, ante ipsas dominas,
|Eufrate e Tigri uscir d'una fontana~; et hic nota quod poeta
loquitur poetice et moraliter, quia fingit duo flumina tantum,
scilicet, Lethem et Eunoe in isto paradiso deliciarum.  Scriptura
enim sancta ponit quatuor flumina ibi, scilicet, praedicta Tigrim
et Euphratem, et alia duo, scilicet Nilum et Gangem.  Et dicit:
|e dipartirsi pigri~, quasi amici: et est pulcra metaphora.  Vult
enim innuere quod haec duo flumina videbantur male libenter
recedere ab invicem, sicut recte faciunt duo amici quando
recedunt unus ab altero ituri ad loca longinqua; nam tamquam nati
ex eodem utero amoris recedunt pigriter et cum lacrymis non
revisuri se nisi post longum tempus.  

	|115-117.  O luce.~  Nunc poeta ponit suam orationem ad
Beatricem petens quae sit aqua ista; unde stupefactus novitate
rei mirabilis exclamat captans benevolentiam, et dicens ad eam:
|O luce, o gloria della gente umana~, quasi dicat: o Beatrix,
scientia luminosa et gloriosa quae illustras cognitione divinorum
cultores tuos, sicut Hieronymum, Augustinum etc., |che acqua @e
questa che si dislega~, idest, solvitur, vel secundum aliam
literam, ^si dispiega qui da un principio~, ubi est thesaurus et
copia aquarum indeficientium, |e s@e da s@e lontana~? quia magno
spatio elongantur ab invicem ista flumina, et alterum quidem
tendit versus orientem, alterum versus occidentem?  

	|118-123.~  Et subdit responsionem Beatricis quae
committit vicem suam alteri dominae quae declarat ipsum de re
petita; dicit ergo: |detto mi fu~, scilicet, a Beatrice, |per
cotal prego~, idest, quia tam affectuose rogaveram ipsam, |prega
Matelda~, dominam quae sequitur me, |che 'l ti dica.~  Et hic
nota, lector, quod merito Beatrix committit istud negotium
Mathildi tamquam suae negotiorum gestrici, quae jam merserat
poetam in Lethaeo, et nunc merget ipsum in Eunoe: fuit enim
mulier activa multum et virtutum amatrix, de qua jam totiens
facta est mentio et commendatio magna.  Sed nunc hic ultimo
expresse nominat eam de qua novissimus poeta Petrarcha in quadam
epistola loquens de mulieribus claris dicit: apud nos nuper non
exiguam Mathildis comitissa partem Italiae possedit: et ipsa
romani imperii non levis aemula et quae virili animo bella
tractaret, imperiosa in suos, in hostes acerrima, liberalissima
in amicos, cuius profusam foemineam largitatem romana in primis
testatur ecclesia.  Ergo bene ista reponitur ministra sacrarum
rerum ecclesiae.  Et subdit responsionem Mathildis ad Beatricem,
dicens: |e la bella donna~, scilicet, Mathildis, |rispose qui~,
idest, ad dictum Beatricis, |come fa chi si dislega di colpa~:
vult dicere quod Mathildis respondit ad excusationem sui, ne
negligens videretur, quod turpissimum esset in domina activa; et
dixit: |questo~, quod petit de aqua, |et altre cose~, sicut de
vento, |dette li son per me~, sicut patuit supra capitulo XXVIII,
ubi ista domina subtiliter disseruit multa de natura et virtute
huius loci.  Et quia forte videbatur posse dicere: quamvis ista
dixeris mihi tamen quia potasti me Lethaeo non memini; dicit
ipsa: |e son sicura~, quasi dicat, scio firmiter, |che l'acqua di
Leteo non gliel nascose~; quia tollit memoriam malorum tantum et
non bonorum.  

	|124-130.  E Beatrice.~  Hic poeta ostendit qualiter
Beatrix excusaverit eum alia ratione, et praeceperit quod
mergeretur in alio novo flumine.  Dicit ergo: |e Beatrice~,
supple, dixit Mathildi: |forse maggior cura~, quia vidit postea
tot mirabilia magna, sicut victorem exercitum, currum
triumphalem, ducem triumphantem et talia multa; ideo dicit: |che
spesse volte la memoria priva~, actualiter, |fatto ha la mente
sua~, idest, fecit memoriam Dantis, |negli occhi oscura~, et quod
habet in memoria videre non credit; sed de hoc non plura: |ma
vedi Euno@e che l@a diriva~, contra Lethem, |menalo ad esso~, o
Mathildis, |e ravviva~, idest, resuscita, revigora ut fiat
susceptibilis summi boni, |la virt@u sua tramortita~, non dicit
mortuam, sed quia dormivit ad tempus, |come tu se' usa~; nam
officium tuum est reducere memoriam bonarum operationum; ergo
vade et lava ipsum et pota in hoc secundo flumine, sicut fecisti
in primo.  

	|130-135.~  Et subdit qualiter Mathildis continuo fecit
exequutionem mandati per unam nobilem comparationem, quae
breviter stat in hoc, quod Mathildis fecit sicut nobilis ancilla
quae non est serva a natura, vel fortuna, vel lege, sed solummodo
ex vero et sincero amore quem habet ad reginam excelsam libenter
et prompte sine ulla mora adimplet illius voluntatem, maxime
quando praecipitur sibi res honestissima pro salute alterius,
sicut erat in praesenti proposito.  Dicit ergo: |la bella donna~,
et cuius opera pulcra sunt, |mossesi poi che fui presso da essa,
cos@i com'anima gentil~, non vilis, non servilis, |che non fa
scusa~, quia habet pro gratia facere quod praecipitur; unde
dicit: |ma fa sua voglia della voglia altrui~, quia confirmat
animum suum voluntati praecipientis, |tosto che gli @e dischiusa~,
idest, statim cum est sibi aperta, |per segno~, idest, absque eo
quod faciat verbum, sicut praecepit Virgilius nostro poetae
Inferni capitulo XXIIII.  Et dicit: |e disse a Stazio~, ipsa
Mathildis, |donnescamente~, more dominantis: |vien con lui~,
scilicet cum Dante, quem jam sociasti per longum iter.  Et nota
quod Mathildis lavit et potavit utrumque in flumine Eunoe quod
patet per sequentia, et est modus abreviandi poeticus. 

	|136-141.  S'io.~  Hic ultimo poeta concludens capitulum
et claudens istum secundum librum excusat se si non describit
dulcedinem huius potus, quia ordo libri non patitur.  Unde
apostrophans dicit: |O lettor, io pur canterei~, idest, poetice
describerem, |lo dolce bere~, qui inebriat animam, |che mai non
m'avria sazio~, quia quanto magis potatur, tanto magis accendit
potatorem ad bibendum salubriter, sicut potio vini plus incitat
ad bibendum mortifere.  Per hoc innuit quod est summe delectabile
operari virtuose homini habenti habitum virtutis, cuius
dispositionis nunc erat ipse poeta, |s'io avessi pi@u lungo spazio
di scrivere~, idest, dilatandi materiam, |ma il fren dell'arte~,
idest, ordo praeconceptus, |non mi lascia pi@u ire~, idest,
ulterius extendi, quia hic liber excederet alios; unde dicit:
|perch@e piene son tutte le carte~, scilicet, scriptura, |ordite~,
per XXXIII capitula, |a questa cantica seconda~, idest, ad
secundum librum, scilicet, Purgatorium, in quo satis bene cantavi
cantionem nunquam ab alio decantatam; ideo animum praeparo ad
novum altissimum cantum, Statio evolante in coelum empyreum.  

	|142-145.~  Unde dicit: |Io ritornai dalla santissima
onda~, quae facit homines sanctissimos; et facit comparationem
pulcram, dicens: |rifatto~, idest, renovatus mente, |s@i come
piante novelle, rinnovellate di novella fronda~, sicut dictum est
supra de planta scientiae boni, ad quam alligatus fuit currus. 
Et nota quod comparatio est propriissima: sicut enim planta quae
steterat quasi arida per totum tempus hyemis, adveniente vere
reviviscit et efficitur tota pulcra; ita anima poetae, quae
fuerat diu inutilis sine fructu, nunc incipiente vere refloruit
ad verum fructum.  Unde dicit: |puro~, idest, purgatus ab omni
rubigine vitiorum, |e disposto a salire alle stelle~, idest, ad
coelos, quasi dicat: aptus ab actione perfecta virtutum ascendere
ad perfectam contemplationem coelestium, cuius participes nos
faciat qui poetam ipsum adhuc in carne viventem per tam arduam
scalam ad se rapere dignatus est.  Amen.


