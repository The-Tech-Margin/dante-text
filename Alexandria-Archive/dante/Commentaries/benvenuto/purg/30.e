	|SUMMARIUM.~  CANTUS TRIGESIMUS, ^in quo tractat sicut
Beatrix apparuit ei induta flammis; et sicut illa domina quae
apparuit Danti prius multa receptavit Beatrici de crimine Dantis
cur ipse relinquerat eam pro aliis vanis; et sicut Dantes
ploravit coram ipsa se pudens.~

	|Proemio.~  ^QUANDO il settentrion del primo cielo.~ 
Postquam in praecedenti capitulo poeta noster descripsit
figuraliter ecclesiam Dei militantem, nunc consequenter in isto
XXX capitulo introducit Beatricem, quae docet utramque ecclesiam
ut per militantem praeparet eum ad triumphantem.  Et praesens
capitulum potest breviter dividi in quatuor partes generales; in
prima quarum continuans se ad praecedentia, ostendit qualiter
exercitus iste victoriosus posuerit campum.  In secunda describit
ipsam Beatricem in habitu et actu, ibi: ^Io vidi gi@a.~  In tertia
increpationem illius ad se, et increpationis effectum, ibi:
^Quasi ammiraglio.~  In quarta et ultima Beatrix facit magnam
commendationem de Dante, ut evidentius arguat eius errorem, ibi:
^Ella, pur ferma.~  

	|1-9.~  Ad primum veniens dico quod poeta ostendit
quomodo exercitus suprascriptus primo fuerit castrametatus per
unam comparationem subtilissimam et propriissimam; ideo est hic
insistendum specialiter, quia textus iste est obscurus et male
expositus a plurimis; ideo antequam veniam ad literam, sententiam
enucleabo.  Igitur nota, lector, quod poeta in effectu non vult
aliud dicere nisi quod sicut constellatio septemtrionalis, quae
dicitur currus, constans ex septem stellis ubi est tramontana,
dirigit omnes navigantes in mundo nostro in via sua et ad portum
suum; ita recte a simili, ista septem candelabra quae sunt septem
dona Spiritus sancti, tamquam coelestis constellatio dirigebant
omnes euntes juxta istam aquam, et omnes sequebantur eorum motum
vel statum.  Modo ad propositum dicit poeta, quod tota militia
illa firmavit se, firmatis illis candelabris quae tamquam signa
praecedebant.  Nunc expone et construe sic literam, quae est
intricata, et incipe ibi: |La gente verace~, quae levata supra
fallacias mundi docet omnem veritatem, sicut patet in libris
Bibliae, |venuta prima tra il grifone~, idest, quae praecesserat
currum tractum a gryphone, |s'affisse ferma~, idest, arrestavit
se firmiter, ut praedictum est in fine praecedentis capituli; |et
esso~, scilicet, grypho qui est Christus, |volse s@e al carro~,
firmans se ibi, |come a sua pace~, custodiens ecclesiam contra
omnia bella; hoc autem fecit gens ista tunc; redi supra, |quando
il settentrion~, qui constat ex septem candelabris ardentibus,
sicut constellatio ursae constat ex septem stellis lucentibus,
|del primo cielo~, scilicet, empyreo, quia venit immediate a Deo,
ubi noster septemtrio est in octavo coelo, scilicet firmamento;
et hic supple unum verbum, |s'affisse.~  Et dicit, |che~, idest,
qui septemtrio Spiritus sancti, |n@e mai seppe occaso n@e orto~,
quia nunquam habuit principium neque finem, et nunquam occultatur
videre volenti, sed est perpetuae apparitionis, sicut et currus
nostri poli; |n@e~, supple, scivit, |velo d'altra nebbia, che di
colpa.~  Sensus est quod nulla nubes vel nebula potest eripere
nobis conspectum istius septemtrionis ad modum quo eripit nobis
visum coelorum et stellarum, nisi sola culpa peccati, quia
ignorantia peccati est quoddam velum inter Deum et hominem.  Et
tangit virtutem et officium huius septemtrionis, dicens; |e che
facea l@i~, idest, in illa sylva, |ciascuno accorto di suo
dovere~, idest, debiti, quia, scilicet docet unumquemque quid
facere debeat, et dirigit in finem suum more nostri
septemtrionis; unde dicit, |come 'l pi@u basso~, scilicet,
septemtrio noster ubi est tramontana, |face~, idest, facit
accortum, |qual gira timon~, idest, quicumque gubernat navim in
mari nostro, |per venir a porto~: vult ergo dicere quod
septemtrio superior septem candelabrorum ardentium, dirigit omnem
militantem in ista ecclesia ad portum salutis, sicut inferior in
septem stellis lucentibus, dirigit omnem navigantem in nostro
mari inferiori ad portum quietis.  

	|10-12.  Et un.~  Nunc poeta describit solemne festum et
gaudium celebratum supra currum et gryphum: et primo quidem
introducit unum senem cantantem laudes ipsius ecclesiae.  Et ad
intelligentiam literae debes scire, quod hic erat Salomon qui
inter alios fecit librum qui intitulatur Cantica Canticorum, in
quo sub typo describit statum ecclesiae introducens sponsum et
sponsam, idest Christum et ecclesiam ad loquendum mutuo; ideo
merito poeta introducit Salomonem hic festantem, dicens: |Et un
di loro~, de numero illorum seniorum, scilicet Salomon, |quasi
dal ciel messo~, quia Salomon habuit sapientiam a Domino et
maxima dona gratiarum, et tamen tamquam homo nimis enormiter
erravit; ideo dixit, |quasi grid@o cantando tre volte: Veni,
sponsa, de Libano.~  Ista verba scripta in praedicto libro
Canticorum sunt verba sponsi, idest, Christi, qui dicit ad
sponsam, idest ecclesiam: Veni sponsa mea odorifera.  Libanum
enim est mons Arabiae, ubi nascitur thus quod etiam dicitur
olibanum, sicut patet per Bernardum, qui pulcre scribit super
istum librum; et caeteri confirmaverunt dictum Salomonis.  Unde
dicit: |e tutti gli altri~, scilicet, seniores, |appresso~,
clamaverunt cantando.  

	|13-18.  Quali.~  Hic poeta, ostenso quod Salomon cum
suis senioribus decantavit laudes sponsae, introducit
multitudinem angelorum decantantium laudes sponsi, per unam
comparationem claram et propriam, dicens: quod ita angeli subito
surrexerunt de biga ad cantum Salomonis, sicut boni resurgent de
sepultura ad sonum angeli.  Dicit ergo: |Cento~, scilicet,
angeli, et ponit finitum pro infinito, |ministri et messaggier di
vita eterna~, quia angeli sunt missi a Deo famulantes ei, |si
levar~, ad vocem tanti senis, scilicet, Salomonis, quia fuit
senex aetate et sapientia, |in su la divina basterna~, idest,
super illum sanctum currum ecclesiae Dei.  Est enim basterna
vehiculum itineris, sic dicta, quasi vesterna, quia vestibus
mollibus sternitur, et a duobus animalibus trahitur, in qua
mulieres nobiles deferuntur: et sic vide quantum metaphora sit
propria, quia ista biga ducitur in via quae peregrinatur in ista
vita, et trahitur ab animali duarum naturarum, et est
multipliciter adornata, in qua defertur nobilissima domina,
scilicet Beatrix; ministri, dico, |cotali quali i beati sorgeran
presto~, subito, |ognun~, idest, quilibet, |di sua caverna~,
scilicet, sepultura, |al novissimo bando~, idest, ultima die
judicii quando angelus proclamabit: ^Surgite mortui~, etc.
|alleluiando~, idest, cum gaudio cantando alleluia, quod nomen
hebraicum sonat secundum unam expositionem: ^Salvum me fac,
Domine~; quod bene competit ipsis; et dicit, |la voce rivestita~,
scilicet, a corpore, quasi dicat, resumptis organis corporalibus,
ita quod tunc erit perfectior.  Et sic vide quantum comparatio
sit propria ex omni parte, de beatis ad angelos, de basterna ad
cavernam, de voce angeli ad vocem Salomonis.  

	|19-21.  Tutti.~  Hic poeta describit ipsum cantum
angelorum super laudem gryphi sive sponsi; et dicit breviter quod
dicebant illud quod dictum fuit sibi in die Palmarum a filiis
Israel festantibus et cantantibus in eius honorem.  Unde dicit:
|Tutti dicevan: Benedictus qui venis~ in nomine Domini etc.  Et
dicit: |e gittando fiori~, illi angeli, repete, dicebant, |o date
lilia plenis manibus.~  Ad cuius literae intelligentiam debes
scire quod sicut fingit Virgilius VI Eneidos, Eneas ductus ad
infernum per Sybillam reperiit in loco amoeno virorum illustrium
Anchisem patrem suum, qui inter alia ostendit sibi animas virorum
illustrium romanorum, qui debebant descendere in genere suo,
inter quos ostendit animam gloriosam Marcelli nepotis Augusti ex
sorore, qui adolescentulus mirae indolis omnibus gratus et
dilectus acerba morte raptus est in ipso flore aetatis.  Modo ad
propositum Anchises fecit magnam commendationem supra Marcellum,
et volens facere festum, dixit: ^Tu Marcellus eris manibus date
lilia plenis~; quasi diceret: date mihi de floribus in magna
copia ut respergam juvenem istum.  In hoc autem Virgilius
applaudit Augusto, quod nimis dilexerat puerum istum; unde non
potuit continere lacrymas cum Virgilius in recitatione
pervenisset ad istum passum; mater etiam pueri nunquam voluit
recipere consolationem usque ad mortem: ita nunc in proposito
dicit poeta quod nunc angeli cum cantu et jubilo clamabant
petentes flores quibus exornarent currum.  Et hic nota, lector,
quod quidam sapientes aliter exponunt literam istam: dicunt enim
quod ista solemnitas magna facta est hic pro conversione autoris;
unde exponunt illud, |benedictus qui venis~, o tu Dantes; sed
mihi videtur quod litera habeat altiorem intellectum secundum
quod jam exposui; nam poeta volens facere venerationem et
investigationem Beatricis totiens sibi promissae et tamdiu
expectatae, facit praeparationem ad hoc inducens magnum senem qui
invitat ecclesiam, dicens: ^Veni sponsa de Libano.~  Et continuo
ad vocem eius surrexerunt angeli de curru jacientes flores, inter
quos erat Beatrix ipsa, quae primo quiescebat in gremio istius
currus, et non apparebat, sed exivit in lucem per manus istorum,
sicut optime declarat litera sequens.

	|22-27.  Io vidi gi@a.~  Ista est secunda pars huius
capituli, in qua poeta noster describit Beatricem, primo
apparentem sibi, per unam comparationem nobilem solis orientis,
quae breviter stat in hoc, quod Beatrix nunc visa est sibi
apparere debiliter ibi inter nubes florum, sicut aliquando sol
visus est sibi oriri in mundo nostro inter vapores, ita quod
radii debiliter veniebant ad visum eius, ita quod poterat illos
substinere.  Praemittit ergo primo casum, dicens: |Io vidi gi@a
nel cominciar del giorno~, idest, in principio diei, |la parte
oriental~, scilicet, coeli, |tutta rosata~, idest, rubeam a
vaporibus, |e l'altro ciel~, ab oriente, |di bel sereno adorno~,
sine nubibus clarum, |e la faccia del sol~, supple, vidi, |nascer
ombrata~, a nubibus tenuissimis, |s@i che l'occhio lo sostenea
lunga fiata per temperanza di vapori~; quod aliter facere non
potuisset, quia vapores temperant potentiam luminis solaris: ita
nunc vidit Beatricem.  Et sic vide quantum comparatio est
propria: Beatrix enim est tanquam sol illuminans istum currum; et
sicut oculus humanus non potest substinere splendorem solis nisi
per medium vaporum, ita intellectus humanus non potest videre
splendorem Beatricis nisi per medium istorum florum, sicut statim
sequitur.  

	|28-33.  Cos@i.~  Hic poeta applicans dictam positionem ad
propositum describit ipsam apparitionem Beatricis in suo habitu. 
Et dicit breviter, quod mulier velata velo albo cum corona olivae
desuper, et induta tunica rubea et chlamyde viridi, apparuit sibi
intra illos flores.  Dicit ergo: |Donna~, scilicet, Beatrix,
supereminens caeteris, |m'apparve cos@i~, sicut dictum est de ortu
solis, |dentro una nuvola di fiori~, quia tanta erat multitudo,
quod faciebat quasi nubem, |che saliva dalle mani angeliche~,
dictorum angelorum, |e ricadeva gi@u dentro~, intra currum, |e di
fuori~, circa currum.  Et hic nota quod ista nubes florum
figuraliter est aggregatio librorum facta ex floribus dictis a
manibus doctorum et scriptorum, qui habuerunt intellectus
angelicos, vere missi a Deo ad dandam scripturam hominibus; ideo
bene fingit quod Beatrix apparuit sibi inter istos flores;
|donna~, dico, |cinta d'oliva~, idest, habens caput cinctum
corona olivae, quae ponitur pro sapientia; est enim arbor
dedicata Minervae, sicut dicitur infra; |sopra candido velo~,
quia in capite velato habebat coronam, et per velum album
intellige puram fidem quae stat sub velamine; nam fides incipit
ubi rationis deficit argumentum; |sotto verde manto~, per hoc
intellige spem sub qua viget sacra scientia, |vestita di color di
fiamma viva~; per hoc intellige caritatem quae est vivacior et
ardentior, ideo reponitur interius: et respice quod autor in
praecedenti capitulo repraesentavit dictas tres virtutes divinas
sub praedictis tribus coloribus.  

	|34-39.  E lo spirito.~  Nunc poeta ostendit quomodo
devenerit in cognitionem Beatricis.  Sed ad pleniorem cognitionem
eorum, quae dicuntur hic et in capitulo sequenti de ista
Beatrice, volo te scire quod cum quidam Fulcus Portinarius,
honorabilis civis Florentiae, de more faceret celebre convivium
kalendis maii, convocatis vicinis cum dominabus eorum, Dantes
tunc puerulus novem annorum secutus patrem suum Aldigherium, qui
erat unus de numero convivarum, vidit a casu inter alias puellas
puellulam filiam praefati Fulci, cui nomen erat Beatrix, aetatis
octo annorum, mirae pulcritudinis, sed maioris honestatis; quae
subito intravit cor eius, ita quod numquam postea recessit ab eo
donec illa vixit, sive ex conformitate complexionis et morum,
sive ex singulari influentia coeli.  Et cum aetate continuo
multiplicatae sunt amorosae flammae; ex quo Dantes totus deditus
illi quocumque iret pergebat credens in oculis eius videre summam
felicitatem, per quam lacrymas, vigilias et infinitas tulit
poenas; tamen hic amor honestissimus semper fuit, ut numquam
apparuit signum libidinosi actus in amante vel amata.  Hoc autem
fuit certissimum prognosticum et augurium futuri amoris, quem
habiturus erat ad magnam Beatricem sacram, ad quam erat pronus a
natura.  Ex his potes videre, quod poeta aliqua dicit historice,
aliqua allegorice de Beatrice sua.  Nunc ad literam, dicit poeta:
|E lo spirito mio~, scilicet, speculatio mea, |che gi@a cotanto
tempo~, quia jam fere per decennium, ut dicetur postea, |era
stato ch'alla sua presenzia~, cum desiderio revidendi eam, |non
era affranto da stupore~, idest remotus ab admiratione.  Unde
subdit, quod ista prima parvula visio penetravit acute praecordia
eius, dicens: |sent@i la gran potenzia d'antico amor~, istius
mulieris; amor enim res potentissima est praecipue antiquatus,
|per occulta vert@u che da lei mosse~, idest, ab ea processit; et
vere occulta virtus et digna admiratione magna fuit, quod puer
primo conspectu puellae numquam visae subito ita caperetur et
ligaretur: ista ergo scintilla amoris nunc commovit mentem eius,
|senza aver pi@u cognoscenzia degli occhi~, idest, quamvis non
viderem ipsam ulterius in suis oculis radiantibus sub velo, ita
quod recordatus sum oculorum illorum vagorum.  

	|40-48.  Tosto.~  Hic poeta ostendit qualiter positus in
magna agonia recurrit ad Virgilium, sicut semper solebat in
arduis, per comparationem valde claram; unde pro continuatione
repetens quod dixerat, dicit: |Tosto che l'alta virt@u~, idest,
quam cito potentia amoris, quam jam vocavit occultam, |che gi@a
m'avea trafitto~, idest, quae olim vulneraverat me suis telis
aureis, |prima ch'io fuor di puerizia fosse~, quasi dicat, dum
essem adhuc puer, |mi percosse nella vista~, idest, in oculos, in
quibus incipit vis amoris, tunc statim, |volsimi alla sinistra~,
ubi credebam Virgilium esse, |col rispitto~, idest, respectu,
|col qual il fantolin corre alla mamma~, idest, matrem vel
nutricem; |quando ha paura, o quando egli @e afflitto~, scilicet,
alia passione, sicut amore alicuius rei, |per dicer a Virgilio:
men che dramma~, quasi dicat, minimum; est enim drachma parvula
pars ponderis, quo vocabulo multum utuntur medici, |di sangue m'@e
rimasa, che non tremi~, quia amor inducit timorem, et timor
tremorem; unde dicit, |conosco i segni dell'antica fiamma~,
scilicet, amoris: hoc autem dicit Virgilius de Didone, quasi
dicat tacite Dantes, non ita Dido arsit amore subito viso Enea.  

	|49-51.  Ma.~  Hic poeta ostendit suum refugium fuisse
vanum, quia Virgilius recesserat, de quo multum conqueritur et
dolet.  Et hic adverte quod multi mirantur de eo quod Dantes ita
nude tangit recessum Virgilii a se quod non perpendit, quod non
dixit vale, imo nec fecit verbum; sed certe poeta noster hoc non
fingit sine ministerio magno: per hoc enim relinquit tacite
lectori considerandum, quod ad primum conspectum istius mulieris
altae ipse fuit stupore percussus; sed Virgilius timore territus
statim evanuit a facie istius mulieris potentis, quam viderat
surgere inter manus angelorum, idest theologorum, et refugit ad
infernum ad standum inter philosophos et poetas; et voluisset
libenter dicere Danti: amodo relinquo te manibus istorum qui
loquuntur cum Deo, sed timor non permisit.  Dicit ergo poeta: |Ma
Virgilio n'avea lasciati scemi di se~, scilicet me et Statium
christianum, qui et ipse tendebat ad coelum.  Et dicit:
|Virgilio, dolcissimo padre~, idest, videbatur sibi amarissimum
dimittere tantum poetam qui fecerat sibi viam; et repetit ad
cumulum maioris doloris: |Virgilio a cui diemi per mia salute~,
quia commisi me regendum et ducendum sibi, ut patuit primo et
secundo capitulo Inferni.  

	|52-54.  N@e.~  Hic poeta post querelam tangit planctum
suum, et vult breviter dicere, quod tota felicitas illius loci
non potuit obsistere, ne prorumperet in lacrymas, tanta fuit vis
doloris.  Dicit ergo: |N@e quantunque~, idest, quicquid
deliciarum, |perdeo l'antica madre~, idest perdidit Eva, |valse
alle guance~, idest, profecit genis meis, |nette di rugiada~,
quia Virgilius laverat sibi faciem rore in maritima illa, vel dic
genis non madidis rore, qui non cadit ibi, quasi dicat: ubi nulla
potest esse alteratio, ubi non potest pluere ego ploravi.  Ideo
dicit: |che lagrimando non tornasser adre~, idest, atrae vel
obscurae, sicut accidit in planctu.  Et non mireris, lector, si
Dantes dimisit Virgilium cum planctu et lacrymis, cui dederat
operam a pueritia, secundum illud Augustini primo de Civitate Dei
circa principium; Virgilium ideo pueri legunt ut poeta magnus
omniumque praeclarissimus atque optimus teneris ebibitus annis
numquam possit oblivione aboleri etc.  

	|55-57.~  Et introducit Beatricem indignantem super
planctu eius, quae interpellans eum nomine proprio, dicit: |o
Dante, perch@e Virgilio se ne vada~, loquitur irate, |non pianger
anco, non pianger ancora~, quia nondum habes causam flendi, |ch@e
pianger ti convien per altra spada~; quia pungam te acutius et
fortius, quasi dicat tacite: quia non solum nimis Virgilium
coluisti, sed simul me deseruisti, sicut dicet plenius infra.

	|58-66.  Quasi ammiraglio.~  Ista est tertia pars
generalis in qua poeta describit increpationem Beatricis ad se et
increpationis effectum.  Et primo apparat ipsam tanquam dominam
magnae autoritatis et potestatis per unam nobilem comparationem
et pulcram; et dicit quod visa est sibi quasi quidam admiralius
magnae classis, qui discurrens per navigia confortat bene
agentes, pigros vero et tardantes dure increpat.  Ordina sic
literam et construe: |Vidi la donna~, scilicet, Beatricem, |che
pria m'appario~, inter flores supra currum, |velata~, scilicet,
faciem, ut dictum est, |sotto l'angelica vesta~, idest, velo
albo, qualis est vestis angelorum, |in su la sponda sinistra del
carro~, ex parte veteris testamenti, ubi erant quatuor virgines,
|drizzar gli occhi v#er me~, respiciens me torve, |di qua dal
rio~, scilicet, Lethaeum, ubi eram, |quando mi volsi al suon del
nome mio~, scilicet, Dantis, |che di necessit@a qui si registra~,
idest, inscribitur.  Et sic vide quam prudenter et caute poeta se
excusat, ne videatur jactator et vanus; nam non videtur de more
philosophorum inserere nomina propria operibus eorum, nisi raro
et ex causa; unde Virgilius juvenis verecunde se nominat: Dantes
ergo dicit se non ex vanitate, sed necessitate hoc fecisse. 
Necessitas autem hic videtur quia Beatrix ex indignatione et ira
nominat eum, sicut solemus facere quando irati minamur iniurianti
nobis; vel ideo Beatrix nomen expressit, quia sub ipso nomine
tacite videtur tangere eum, quasi dicens: vere es Dantes dans te
ad diversa, quia ad philosophiam, ad poetriam, imo quasi omnia
gustare voluisti prius quam sacram scientiam.  Sic ergo ipsam
vidi, |quasi ammiraglio~, praefectus classis, |che viene a veder
la gente che ministra~, scilicet, remiges, |per gli altri legni~,
extra suum principalem |in poppa et in prora~, discurrens per
totam galeam, |e la incuora~, idest, inanimat, |a ben fare~,
idest, fortiter navigandum dum tempus habent, vel pugnandum cum
casus exigit.  Et hic nota quantum comparatio est propria:
quoniam ista domina admirabilis more admiralii discurrens per
omnium studia sicut per prophetas, evangelistas etc.  omnes
hortatur ad bene agendum et probiter pugnandum in ista militia;
et nunc poetam pungit qui tarde venerat ad militandum jam
transcurso medio termino suae vitae.  

	|67-72.  Tuttoch@e.~  Hic poeta posita dispositione
Beatricis versus se, nunc consequenter ponit increpationem
eiusdem contra se dicens: et illa domina, |ancor proterva~,
idest, rigida vel superba, |nell'atto regalmente~, quia ad modum
reginae iratae tremenda, |continu@o~, ad primum dictum superius,
|come colui che dice~, perorans contra aliquem, |e 'l pi@u caldo
parlar dietro riserva~, idest, reservat in finem fortiora
argumenta ad persuadendum; et ita Beatrix hic incipit a quibusdam
communioribus et levioribus: talis ergo et tam rigida videbatur
nunc Beatrix licet non posset bene videre eam, impediente velo et
serto; unde dicit: |tuttoch@e~, idest, quamvis, |il velo~,
scilicet, album, |che le scendea di testa~, super faciem,
|cerchiato dalla fronde di Minerva~, idest, circumdatum corona
olivae quae est arbor consecrata Minervae, quae est Dea
sapientiae, multiplici ratione; primo, quia sicut oleum
supereminet omnibus liquoribus, ita sancta sapientia superexcedit
caeteris; secundo, quia oliva semper viret, et ita sapientia
numquam aret; tertio, quia oliva est signum pacis, quod bene
competit ipsi sapientiae; quarto, quia, ut scribit Plinius, oliva
difficillime crescit, sed longo tempore vivit, et talis
rectissime est sapientia vera; quinto, quia Minerva de rei
veritate fuit mulier carnea, inventrix multarum et bonarum
artium, sicut sapientia facit, quae hic ponitur sub nomine
Beatricis; |non la lasciasse parer manifesta~, quia non bene
apparebat turbatio eius.  

	|73-75.~  Et ecce quid dixit primo Beatrix: |Guardami
ben: ben son, ben son Beatrice~, quasi dicat: Bene sum illa, quam
aliquando visus es amare, et postea viliter deseruisti, |come
degnasti d'accedere al monte~? poenitentiae et virtutum ubi me
invenies; |non sapei tu che qui @e l'uom felice~? quasi dicat,
scire debebas, nec huc accedere poteras nisi ego tibi gratiam
procurassem.  

	|76-81.  Gli occhi.~  Hic poeta tangit effectum istius
increpationis, quia non potuit tenere frontem premente pudore. 
Unde dicit: |Gli occhi mi cadder gi@u nel chiaro fonte~, idest,
flumen Lethaeum, |ma veggendomi in esso~, sicut in speculo sic
verecundum, |io trassi all'erba~, ne viderem me ita confusum,
|tanta vergogna mi grav@o la fronte.~  Et ostendit qualiter ira
istius mulieris erat bona et utilis, licet non sic videretur
prima facie, quia non ex odio sed amore intenso; unde facit
comparationem propriissimam, dicens: |cos@i la madre al figlio par
superba~, cum tamen non sit, |com'ella parve a me~, et non erat,
|perch@e 'l sapor della pietate acerba~, in ipsa ira, |sente
d'amaro~, cum sit dulcissimus ab affectione immensa; nam mater
diligit filium super omnia et plusquam pater, licet irascatur
super errorem filii; unde maledicit ipsum et imprecatur sibi mala
ut corrigat illum; et ita nunc Beatrix arguit istum de studio
praeterito cum tamen dilexit eum singularissime trahendo ipsum ad
istam speculationem.  

	|82-84.  Ella.~  Hic poeta ponit remedium consolationis
contra confusionem suam, quia, scilicet, angeli assumpserunt
causam suam.  Unde dicit continuative: |Ella~, scilicet, Beatrix,
|si tacque, e gli angeli cantaro di subito~, pro ipso, ne
desperaret, illum psalmum: |In te, Domine, speravi~; et merito
hoc fingit quia in isto psalmo tractatur de spe usque ad certam
partem eius; unde dicit: |ma oltre pedes meos non passaro.~  Vult
dicere quod angeli coeperunt cantare psalmum qui incipit: ^In te,
Domine, speravi, non confundar in aeternum~; sed non cantaverunt
nisi usque ad decimum versum, ubi dicit: ^Statuisti in loco
spatioso pedes meos, et ulterius non processerunt~, quia non plus
tractatur ibi de spe, sed imploratur ibi misericordia.  Et hic
nota quod poeta noster bene fingit habuisse angelos sibi
propitios, quia de rei veritate multi et magni doctores ad tempus
capti dulcedine poetarum et oratorum neglexerunt sacram
scripturam, sicut legitur de Hieronymo, qui dum flagellatus ab
angelis interrogaretur quis esset, ipso respondente quod
christianus erat, dictum fuit: imo Ciceronianus es tu; et vere ad
tempus plus dilexit Tullium quam Christum. 

	|85-99.  S@i come.~  Hic poeta describit effectum
intercessionis angelorum per unam comparationem naturalem et
pulcram, quam ponit multum diffuse; sed effectus breviter est,
quod cor in eo quod erat inglaciatum ad verba Beatricis,
mollificatum est ad verba angelorum, ad modum quo nix in
arboribus primo congelatur ad ventos frigidos, deinde liquatur ad
ventos calidos.  Nunc ordina literam et construe sic: |Io fu' gi@a
cos@i senza lagrime e sospiri~, scilicet, cum corde indurato et
impetrato nimio dolore et pudore, |anzi il cantar di quei~,
scilicet, angelorum, |che notan sempre~, idest, canunt, |dietro
alle note degli eterni giri~, idest, secundum harmoniam et
proportionem coelorum; |ma lo giel che m'era intorno al cuor
ristretto~, idest, gelata confusio quae inglaciaverat cor meum,
|fessi spirito et acqua~, idest, suspiria et lacrymae, |e usc@i
del petto~, idest, de corde quo est in pectore, |con angoscia per
la bocca e per gli occhi~, cum angustia oris, quia emisit
suspiria, et cum angustia oculorum, quia emisit lacrymas; |poi
ch'io intesi lor compatir a me~, idest, postquam intellexi
compassionem ipsorum angelorum erga me, |nelle dolci tempre~,
idest, in dulcibus et temperatis cantibus eorum, |perch'essi~,
scilicet, angeli, |avesser detto~, Beatrici: |Donna, perch@e s@i lo
stempre~? idest, distemperas ipsum Dantem et exasperas tam dure?
modo redi supra: |s@i come neve si congela~, idest, glaciatur,
|tra le vive travi~, idest, arbores, |per lo dosso d'Italia~,
idest, per jugum montis Apennini, qui dividit totam Italiam per
medium ab alpibus usque ad pharum Siciliae; nix, dico,
|soffiata~, idest, perflata, |e stretta~, idest, congelata,
|dalli venti schiavi~, idest, borealibus, qui veniunt a
septemtrione et transeunt per Sclavoniam regionem, ubi sunt vere
rigidi, sicut experiuntur miseri naucleri; |poi liquefatta~,
idest, resoluta, |trapela~, idest, distillat, a simili, |s@i che
fuoco par fonder la candela~, quasi dicat, sicut cera liquescit
ad ignem, ita nix ad ventum australem.  Unde dicit: |pur che la
terra~, scilicet, australis existens sub aequinoctiali, |che
perde ombra~, quia, scilicet, sol non facit umbram ibi, quia
directe respicit terram illam, |spiri~, scilicet, austrum.  Nunc
considera si ista comparatio est propria per singulas sui partes;
nam bene assimilat montem istum altum amoenum Apennino monti alto
et amoeno, et arbores Apennini sibi nato inter montes Apennini:
nix alba et pura est anima eius hic dealbata et depurata ab omni
macula; ventus boreas, qui est rigidus sed sanus, est oratio
Beatricis aspera sed utilis penetrans ad cor; ventus auster
calidus inducens pluvias est cantus angelorum inducens lacrymas
et distillare faciens more nivis.

	|100-105.  Ella, pur ferma.~  Ista est quarta et ultima pars
generalis, in qua poeta ostendit qualiter Beatrix fecerit magnam
commendationem de eo cum maiori increpatione.  Et primo ostendit
quod Beatrix assignaverit causam suae increpationis angelis
intercedentibus pro eo; unde dicit: |Ella~, scilicet, Beatrix,
|pur ferma~, in rigiditate sua, |stando in su la destra coscia~,
ita quod videtur transisse a sinistra ad dextram, quae est novum
testamentum; alia tamen litera habet, |in su la detta coscia~,
scilicet, sinistra, non mutata, |volse le sue parole cos@i poscia
alle sustanzie pie~, idest, ad angelos, qui pie compatiebantur
sibi; et ecce quid dixit: |voi vigilate nell'eterno die~, idest,
in aeternitate, |s@i che notte n@e sonno~, qui non cadit in vobis,
|non fura a voi~, idest, non eripit vobis latenter, |passo~,
idest, momentum, vel instans, |che faccia il secol per sue vie~,
per decursus temporum; quasi dicat: omnia sunt vobis manifesta,
quia videtis in Deo, ideo non est opus quod dicam vobis
manifesta, errores et culpas istius hominis, quia ita bene scitis
sicut ego; sed tamen narrabo ad confusionem eius.  

	|106-108.~  Unde dicit: |onde~, idest, ideo, |la mia
risposta~, ad vos, |@e con pi@u cura, che m'intenda colui~, idest,
magis quam vos, |che di l@a piagne~, ultra rivum; et ecce causam,
|perch@e colpa e duolo sia d'una misura~, idest, ut dolor aequetur
culpae, quia tanta debet esse poena, quanta fuit culpa.  

	|109-117.  Non.~  Hic Beatrix, ut durius arguat poetam,
primo facit magnam commendationem de eo ostendens bonam
aptitudinem eius et dispositionem non solum a coelo, sed etiam a
Deo.  Ordina sic literam: dicit Beatrix respondens angelis in
confusionem poetae: |Questi~, scilicet, Dantes, |fu tal nella sua
vita nuova~, idest, in pueritia: aliqui tamen dicunt in suo
tractatu de vita nova, quem fecit in juventute; sed certe istud
est ridiculum dicere, quia autor erubescebat de eo in matura
aetate, |virtualmente~, idest, aptitudinaliter et potentialiter,
|ch'ogni abito destro~, idest, scientia vel virtus; nam scientia
est habitus conclusionis demonstratae, ut dicit philosophus primo
posteriorum; et virtus est habitus electivus, ut dicit primo
ethicorum, |avrebbe fatto in lui mirabil prova~, quia habuisset
bonum effectum, si dedisset se illi; |non pur per ovra delle
ruote magne~, idest, ex constellatione et influentia coelorum,
qui sunt sperae maximae, |che drizzan ciascun seme ad alcun
fine~, idest, omne quod producitur ad bonum finem, sicut dicitur
primo Paradisi, |secondo che le stelle son compagne~, idest,
coniunctae, hoc est, secundum coniunctionem planetarum, et
triplicitatem eorum, quia aliam operationem facit Saturnus
coniunctus cum Jove, aliam cum Marte, et ita de aliis; et etiam
idem planeta facit aliam operationem, in suo domicilio, aliam in
signo non suo.  Et quod plus est, |ma per larghezza di grazie
divine, che hanno s@i alti vapori~, idest, profundos, |a lor
piova~, idest, pluviam, |che nostre viste~, idest, speculationes
intellectuales, |l@a non van vicine~, idest, non attingunt ad
profunditatem divinarum gratiarum.  

	|118-120.~  Et concludit ex hoc quod gratia cessit sibi
ad damnum quia abusus est, per unam comparationem notabilem et
clarum, dicens: |ma il terreno~, quod est de se benignum et
domesticum, |si fa tanto pi@u maligno e pi@u silvestro col mal seme
e non colto~, idest, incultum, non laboratum, |quant'egli ha pi@u
di buon vigor terrestro~, idest, de humore pingui.  Et hic nota
quod comparatio est propria; nam ingenium vigorosum recte
assimilatur agro fertili, cui si committitur mala doctrina, et
non excolatur virtute, facit malum fructum, quia melius scit
facere malum.  

	|121-132.  Alcun.~  Hic Beatrix ostendit quod poeta a
principio coepit recte ambulare, sed cito declinavit a via bona. 
Unde dicit: |Alcun tempo~, scilicet, dum fuit puer, |il sostenni
col mio volto~, ne erraret, |mostrando gli occhi giovinetti a
lui~, quia ipse erat puer et ego puella, |meco il menava in
dritta parte volto.~  Et hic nota quod verum dicit; nam tempore
pueritiae Dantes captus amore Beatricis erat mirae indolis, et in
eo apparuerunt multa signa futurae virtutis; sed adveniente
pubertate coepit crescere malitia cum aetate, et deditus est
vanitati.  Unde dicit: |S@i tosto come in su la porta fui~, vel
|soglia, di mia seconda etate~, idest, in initio adolescentiae,
|e mutai vita~, quia nupsi, |questi si tolse a me, e diessi
altrui~, scilicet, aliis mulieribus.  Aliqui tamen exponunt istam
literam non historice, sed allegorice, et dicunt, quod per oculos
juvenculos intelligit primam et levem partem theologiae; per
secundam aetatem, secundam partem theologiae, et tunc, dicunt,
dedit se aliis scientiis.  Et procedit ulterius Beatrix gradatim
in narratione sua, dicens: |quando di carne a spirto era salita~,
idest, de vita corporali ad vitam spiritualem per mortem in
vigesimo quinto anno, quando homo intrat legitimam aetatem, |e
bellezza e virt@u m'era cresciuta~, quia anima beata separata a
corpore est liberior in voluntate, ratione et memoria, ut pulcre
dictum est supra capitulo XXV, |fu'io a lui~, scilicet, Danti,
|men cara e men gradita.~  Et hic nota quod sicut scribit
Boccatius in suo libello de vita et moribus Dantis, Beatrix quasi
in fine vigesimi quarti anni redivit ad gloriam praedestinatam
meritis suis; cuius morte Dantes fuit diu in planctu, lacrymis et
moerore, adeo quod sola morte videbatur posse juvari: ex quo
factus est macilentus, barbatus velut homo sylvestris; tandem
exhortatione suorum duxit uxorem et coepit se dare publicis
officiis et honoribus in sua republica: et si poterat interdum
vacabat poeticis et eloquentiae ad superbam gloriam.  Et de hoc
conqueritur Beatrix dicens: |e volse i passi suoi per via non
vera~, scilicet per devia mundana, |seguendo false immagini di
ben~, scilicet, honores, dignitates, magistratus, vel scientias
mundanas aut poeticas, quae non sunt vera bona, sed imaginaria;
unde dicit: |che nulla promission rendono intera~, nam divitiae
videntur promittere sufficientiam quam praestare non possunt, et
dignitates, reverentiam etc., similiter scientiae liberales
videntur promittere felicitatem, quam tamen non possunt conferre,
licet praeparent ad felicitatem, velut quaedam organa et
instrumenta.  

	|133-141.  N@e.~  Hic Beatrix ad aggravandum errorem
Dantis ostendit obstinatam duritiem eius in tam vana vita,
dicens: |N@e l'impetrare spirazion~, idest, gratiae, quas
impetraveram pro eo apud Deum, quia rogabat pro eo cum esset
facta beata, |mi valse~, idest, nihil profuerunt mihi, |con le
quali lo rivocai~, idest, revocare volui, |et in sogno et
altrimenti~, quasi dicat: et in somnio et in vigilia, quia vere
vir tanti ingenii meditando et studendo poterat perpendere finem
non bonum suarum occupationum, sicut olim sciebat accidisse
Tullio et Boetio, qui immiscentes se gubernationibus rei
publicae, jam mortua et deplorata libertate, consecuti sunt
exilium et mortem indigne; |s@i poco a lui ne calse~, idest, ita
modicum curavit sibi de me, quae tantam curam gerebam de eo.  Et
ideo merito accidit sibi quod quaerebat; nam |tanto gi@u cadde~,
in vanitatem infimam, ubi debebat, sicut poterat, dare se
speculationi altae supernorum et verorum bonorum, |che tutti
argomenti eran gi@a corti~, idest, omnia remedia erant jam
defectiva, |alla salute sua~, scilicet, recuperandae; jam tantum
processerat errando per sylvam, |fuor che mostrargli le perdute
genti~, quasi dicat: salvo quam inclinare animum eius ad
considerandam miseriam et infelicitatem miserorum.  Unde dicit:
|per questo~, idest, ob hanc causam, |visitai l'uscio de' morti~,
idest, descendi ad infernum, |e li prieghi miei, piangendo, furon
porti a colui~, scilicet, Virgilio, |che l'ha quass@u condotto~,
idest, qui reduxit eum ad me.  Hoc totum tactum est II capitulo
Inferni et alibi saepe.  

	|142-145.~  Et concludit ultimo Beatrix respondens
angelis ad illud quod dixerant supra: quare, domina, sic
distemperas eum? et dicit ergo, o substantiae piae, |l'alto fato
di Dio~, idest, profundum decretum vel judicium divinum, |serebbe
rotto~, idest, violatum quod esse non potest, |se Lete si
passasse~, ab isto Dante, |e tal vivanda~, idest, tam dulcis
potio aquae Lethaeae, |fosse gustata~, ab eo, |senza alcuno
scotto di pentimento~, idest, poenitentiae et poenae debitae,
|che lagrime spanda~, ex contritione cordis, cum confessione
oris.  Unde statim Beatrix convertit sermonem suum ab angelis ad
ipsum Dantem, sicut patet sequenti capitulo.


