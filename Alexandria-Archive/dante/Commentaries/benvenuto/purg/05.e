	|SUMMARIUM.~  CANTUS QUINTUS, ^in quo tractat de
spiritibus illorum qui fuerunt interfecti sub titulo multorum, et
maxime domini Guillielmi de Fano, qui cum Dante multa recitavit,
et sub titulo Boncontis, et de modo suae mortis; et in fine
aliqua cum la Pia de Senis recitavit.~

	|Proemio.~  ^IO ERA gi@a da quelle ombre partito.~ 
Postquam in superiori capitulo proxime praecedenti poeta noster
tractavit et determinavit de tertia specie negligentium
poenitentiam sola pigritia naturali, nunc consequenter agit et
tractat de quarta specie eorum, qui distulerunt suam conversionem
ad Deum praeventi morte violenta.  Et totum istud capitulum
quintum dividitur in quatuor partes generales.  In prima quarum
poeta ad complementum tractatus praecedentis describit specialem
actum supradictarum animarum erga se, et sui erga illos cum
increpatione Virgilii.  In secunda describit quartam speciem
animarum relegatarum extra purgatorium, et morem earum ad se,
ibi: ^E intanto.~  In tertia describit in speciali animam unius
moderni qui narrat modum suae mortis violentae, ibi: ^Et uno
incominci@o.~  In quarta describit alium spiritum modernum, qui
narrat formam suae mortis violentae et sepulturae incognitae,
ibi: ^Poi disse un altro.~  

	|1-6.~  Ad primum veniens dico, quod poeta ad pleniorem
perfectionem tangit adhuc aliquid de materia supradicta.  Nec
videatur tibi superfluum si poeta reflectit se ad materiam
pertractatam; nam si hoc non fecisset, ordo datus videbatur
imperfectus, quia per totum infernum non invenit sectam aliquam,
quae non miraretur quod ipse vivus iret per terram mortuorum; et
illud idem reperit in purgatorio hucusque.  Et quia de
admiratione istorum pigrorum nihil dixerat, ideo nunc plene hic
addit.  Dicit ergo continuans se ad praecedentia: |Io era gi@a
partito da quell'ombre~, scilicet, illorum pigrorum qui stabant
cum Bilaqua, quia satis videbatur dictum de materia tam vili, |e
seguitava l'orme del mio duca~, scilicet vestigia Virgilii qui
praecedebat me sursum, et vocabat ad altiorem materiam, |quando
una~, illarum animarum, |grid@o diretro a me~, bene dicit, quia
ipse recedebat, et illi pigri remanebant in sessione sua,
|drizzando il dito~, ostendens me aliis, quia nullus istorum
adhuc perpenderat de umbra eius, quia erant ita lenti et tardi
animo sicut corpore, et quia attente notaverant ipsum loquentem
cum Bilaqua.  Et ecce quid dixit: |ve', che non par che lo
raggio~, scilicet solis, |da sinistra~, idest, qui est a
sinistra, |luca~, idest, luceat in dexteram, |a quel di sotto~,
propter umbram corporis, et per consequens videtur vivus; unde
dicit: |e come vivo par che si conduca~, respirando post ducem
suum.  

	|7-9.~  Et ostendit poeta quod valde placuerit sibi
videre et audire, quod haberetur in tanta admiratione; unde
dicit: |gli occhi rivolsi~, cum animo laeto, |al suon di questo
motto~, quod cedebat in laudem meam, |e vidile guardar per
meraviglia pur me, pur me~, et nullum alium propter vitam, |e'l
lume ch'era rotto~, propter umbram.  Et hic nota, lector, quod
istud capitulum, quod multis videtur clarum, habet in se multos
passus obscuros, ut patebit.  Et ecce primo non debes intelligere
ita nude, quod isti mirarentur de eo, quod poeta erat vivus, et
quod ipse de hoc gloriabatur, et Virgilius de hoc increpuit eum. 
Isti enim merito mirabantur de Dante qui erat vivus inter tot
mortuos, quia ante tempus mortis venerat ad purgatorium ad
emendandam vitam vitiosam; mirabantur etiam quod erat sapiens
inter tot ignorantes; nam secundum philosophum conscii propriae
ignorantiae admirantur sapientes homines; et solus faciebat tam
sanctum opus, per quod invitabat viventes adhuc in mundo, ut
exemplo sui venirent ad conversionem dum tempus haberent.  Ipse
autem audiens voces istorum, quae sonabant laudes eius,
gloriabatur audire eos, et libenter audiebat dici, quod ipse
solus erat vir singularis excellentiae, et qui non haberet parem,
ubi debebat potius cum apostolo dicere: gratia Dei sum id quod
sum.  

	|10-12.  Perch@e.~  Hic poeta ostendit qualiter Virgilius
perpendens quod ipse inflammabatur vanis laudibus istius
multitudinis imperitae, increpuit rigide eum; unde dicit: |disse
'l maestro~, scilicet, Virgilius, qui habebat corrigere errores
meos: |Perch@e l'animo tuo tanto s'impiglia?~ idest, implicat se
aliis rebus vanis, cum ex proposito tendat ad virtutem; ideo,
|che l'andare allenti~, idest, retardas; et dicit: |che ti fa ci@o
che quivi si pispiglia?~ idest, quid confert virtuti id quod isti
de te loquuntur tacito murmure? quasi dicat: nihil, imo potius
derogat et retrahit te.  Et hic nota quod Virgilius juste
increpat Dantem hic, qui videbatur gloriari laudibus vulgarium
ignarorum, quia vir sapiens non debet magnipendere vanum judicium
vulgi; ideo bene dixit Fabius Maximus, vir sapientissimus, Paulo
AEmilio nobilissimo: |gloriam vanam qui spreverit, veram
habebit~, ut scribit Livius: et Augustinus de Civitate Dei:
^Virtutes habenti magna virtus est spernere gloriam.~  Unde
Persius poeta eleganter dixit: ^Scire tuum nihil est, nisi te
scire hoc sciat alter; at pulcrum est digito monstrari, et dicere
hic est.~  Quod dictum a multis male intelligitur: loquitur enim
Persius ironice, quasi dicere volens: O homo valens, putas tu
tuam scientiam esse nullam si fama tua non praedicatur ab aliis?
et reputas tu tibi ad gloriam si monstraris digito in populo, et
de te dicatur inter homines: Hic est ille?  Ad propositum ergo,
vult nunc Virgilius dicere Danti: popularis aurae vile mancipium
non te moveat vulgi stupor; nam melius et tutius est fieri clarum
virtute, quam fama talium.  Non est vera virtus cui testimonium
conscientiae non sufficit.  

	|13-18.~  Et dat Virgilius optimum consilium Danti,
dicens: |vien dietro a me~, qui duco te ad virtutem, non ad
inanem gloriam istorum vilium, quasi dicat: consule judicium
rationis, non vulgi, in examinando te; unde dicit: |e lascia dir
le genti~, quotiens putas hoc accidisse nostro poetae dum
transiret per terras Italiae, quod oculi omnium convertebantur in
eum et ora omnium loquebantur de eo, et ipse in animo complacebat
sibi.  Ideo contra ventum istum dicit: |sta', come torre, fermo~,
scilicet constans et fortis, |che non crolla giammai la cima~,
sicut tu volvebas modo caput, |per soffiar di venti~, idest,
gloriae vanae quae recte assimilatur vento, ut dicetur infra: et
assignat causam sui dicti dicens: |che sempre l'uomo in cui
pensier rampolla~, idest, repullulat, |sopra pensier~, quasi
dicat: quando cogitamen vanum nascitur supra cogitamen bonum
impedit acquisitionem primi; ideo dicit: |da se dilunga il
segno~, idest, finem principaliter intentum, quasi dicat, perdit
substantiam pro accidente; et ecce quare: |perch@e la foga~,
idest, pressura, |de l'altro~, scilicet, cogitaminis secundario
advenientis, |insolla l'un~, idest, privat, vel debilitat primum.  

	|19-21.   Che potea.~  Hic poeta ostendit suam bonam
correctionem ad increpationem Virgilii, quia fecit more boni
viri, qui non indignatur et non nititur excusare errorem suum,
imo reverenter et prudenter subiicit se correctioni et paret
praecepto.  Dicit ergo interrogative: |che potea io ridir?~ quasi
dicat: quid poteram de jure aliud respondere, |se non, io vegno~,
scilicet post te? ergo |dissilo, alquanto consperso del color~,
idest, respersus rubore verecundiae, |che fa l'uom di perdon tal
volta degno.~  Et nota quod in hoc poeta ostendit se nunc vere
ire per purgatorium, quia tam cito et tam faciliter poenitet; nam
pudor et dolor sunt duae praecipuae scalae, quibus homo ascendit
purgatorium.  Sed certe, lector, hic tacere non possum, quia
invenio omnes autores, puta philosophos, poetas, oratores,
historicos eodem errore laborare, quia omnes clamant, latrant,
disputant contra vulgus.  Unus dicit vulgus indoctum, alter
vulgus insanum, alius vulgus vanum, alius vulgus mobile, et ita
de mille; et omnes damnant judicia vulgi, opiniones, sententias,
mores, vitam, dicta et facta vulgi; et tamen in mala hora omnes
quaerunt arte et ingenio, labore et studio favorem vulgi, laudes,
famam, honores, sicut facile patet.  Ad propositum ergo poeta
noster erubuit sentiens se juste increpari de eo quod vane
gaudebat nunc vanis vocibus istorum plebeiorum.

	|22-27.  E intanto.~  Ista est secunda pars generalis in
qua poeta describit novam sectam animarum, quae supervenit
cantans devote.  Dicit ergo: |E intanto~, idest, interim me sic
confitente errorem meum, |gente~, idest, novum genus hominum
diversum ab his quos dimittebamus, quia illi stabant, isti
ambulabant; illi fuerant valde frigidi et timidi, isti multum
calidi et audaces, |venian innanzi a noi un poco per la costa di
traverso~, non per viam rectam, quia non poterant ascendere
sursum ad purgatorium, |cantando: Miserere.~  Hic nota quod David
fecit hunc psalmum, cum nimis graviter offendisset Deum, de quo
psalmo dicetur magis proprie Paradisi capitulo XXXII.  Isti autem
graviter offenderant Deum, nec poenituerant in vita sicut David;
ideo merito suppliciter implorant divinam misericordiam
confitentes culpas suas dicentes simul illud David: ^Miserere mei
Deus secundum magnam misericordiam tuam; et secundum multitudinem
miserationum tuarum dele iniquitatem meam~ etc.  Deus enim ut
dicit devotus Bernardus, dicitur Pater misericordiarum, non
ultionum vel judiciorum, quia miserendi causam et originem sumit
ex proprio, ulciscendi autem magis ex nostro, imo quadam justitia
videtur misereri, quia impia est justitia quae humanae
fragilitati non novit ignoscere.  Et dicit: |a verso a verso.~ 
Ad quod nota quod David scripsit psalmos suos sub lege metri,
sicut et Jeremias planctus.  Unde Arator poeta dicit: ^Metrica
vis sacris non est incognita libris Psalterium lyrici composuere
modi.~  Nota etiam quod David fecit centum quinquaginta psalmos,
et versus duo millia sexcentos sex.  Unde versus: ^Ter
quinquagenos David canit ordine psalmos, Versus bis mille
sexcentos sex canit ille.~  De quibus psalmis septem appellantur
spirituales, sive poenitentiales; ad quorum similitudinem
Petrarcha noster fecit alios septem; et unus devotissimus, qui
magis videtur vocare Deum ad misericordiam, est iste psalmus:
^Miserere.~  Ideo bene isti tendentes ad poenitentiam cantant
istum psalmum poenitentialem, et isti similiter admirati sunt de
Dante vivo.  Unde dicit, quod isti |quando s'accorser ch'io non
dava loco al trapassar de' raggi~, scilicet, solarium, |per lo
mio corpo~, quod non erat pervium, et ideo faciebat umbram,
|mutar lor canto~, scilicet devotionis, |in un O lungo e roco~,
quod fuit signum admirationis, quia coeperunt omnes pariter
clamare: o quale miraculum quod unus vivus vadat per purgatorium! 
Et vere mirabile videbatur eis, quia iste solus inter eos non
distulerat emendationem suae vitae ad senectutem vel mortem, imo
in medio itinere vitae humanae redibat ad virtutem et salutem. 

	|28-30.  E duo.~  Hic poeta ostendit qualiter duo
principales ex acie illa praecucurrerunt ad explorandum qui ipsi
erant; unde dicit: |E duo di lor~; isti duo forte erant quidam
dominus Jacobus del Cassaro et Bonconte de Montefeltro, |in forma
di messaggi~, tanquam missi pro parte caeterorum, |corsero~,
scilicet per costam, |contra noi~; isti duo cucurrerant multum
tempore noctis, unus eques, alter pedes, ut evaderent a morte,
quorum unus promptus lingua, alter manu, ut statim dicetur; ideo
nunc velociter pervenerunt, |e dimandarne: di vostra condizion
fatene saggi~; quia videbantur magnae autoritatis isti duo magni
poetae, et unus eorum erat vivus.  

	|31-36.~  Et continuo ponit responsionem Virgilii ad
illos dicens; |e 'l mio maestro~, scilicet Virgilius, dixit eis,
nam Virgilius semper assumit partes Dantis, quando dictum cedit
ad laudem eius, quia laus in proprio ore sordescit: |Voi potete
andarne~, ne perdamus tempus, |e ritrarre~, idest, referre,
recitare, |a quei che vi mandaro~, ad nos, |che 'l corpo di
costui~, qui sequitur me, |@e vera carne~, idest, non fictitia, et
ideo: |se~, idest, si, pro quia, |restaro per veder l'ombra sua~,
quia firmaverant se, |com'io avviso~, bene extimabat Virgilius
quod isti mirarentur de eo de quo caeteri, |assai @ee lor
risposto~, nec est opus pluribus verbis; et ideo: |faccianli
onor~, quia magni poetae honoraverunt eum in inferno, ideo isti
multo magis qui sunt salvandi; et dicit; |et esser pu@o lor caro~,
quia iste tanquam poeta magnus potest dare eis longam famam, et
quia potest rogare pro eis quia statu gratiae positus. 

	|37-42.  Vapori.~  Hic poeta describit celerem reditum
istorum duorum ad suos per nobilem comparationem.  Ad cuius
declarationem oportet primo notare, quod sicut scribit
philosophus libro Methaurorum, vapores attracti a terra ascendunt
plus et minus secundum eorum qualitatem; quidam enim sunt ita
materiales et grossi quod non excedunt mediam regionem aeris, sed
ibi congelantur a frigore, vel resolvuntur et cadunt; quidam sunt
subtiliores et magis ascendunt, quorum aliqui sunt ita viscosi,
quod non possunt resolvi in ventum, sed ascendunt in tantum quod
propter vicinitatem sperae ignis et motuum accenduntur, et si
sunt modicae quantitatis cito cadunt, et per motum eorum videtur
quod coelum aperiatur, et plus non faciunt; sed si sunt magnae
quantitatis multum tardant ad resolvendum, aliquando per plures
dies, aliquando per plures menses, sicut cometae, de quibus
dicetur alibi.  Ad propositum ergo poeta facit hic comparationem
de illis vaporibus qui sunt modicae quantitatis et materiae
subtilioris et viscosae.  Ad literam ergo: dicit ipse: |non
vid'io mai vapor accesi fender sereno~, quia hoc accidit in
aestate, |di prima notte~, scilicet in sero.  Et facit etiam
comparationem de nubibus, quae per caliditatem aeris descendunt
ad terram, quasi expulsae a dicto calore; et hoc accidit saepe de
mense augusti, quando sol est in leone, vel prope canem maiorem,
qui eo tempore ascendit cum sole, ut patet per Albumasar in suo
Introductorio.  Dicit ergo: |n@e sol~, idest, nec vidi solem
scandere serenum, |calando nuvole~, idest, cadentibus nubibus
expulsis, |d'agosto~; et applicat utramque comparationem ad
propositum, dicens: |che color~, scilicet, duo nuncii, |non
tornasser suso in meno.~  Per hoc ostendit quod redierunt in
instanti, tum quia erant velocissimi de se, tum quia facti erant
avidi ex verbis Virgilii, audito quod iste erat unus vivus, qui
poterat breviare eis tempus et longare famam, sicut videbis quod
ipse faciet memoriam perpetuam de his duobus.  Et est comparatio
valde propria de spiritibus istis calidis, subtilibus, ad vapores
subtiles, accensos, leves; et ita ad nubes veloces, quae subito
currunt per aerem, sicut nunc isti, imo sine comparatione
velocius iverunt et redierunt, quam aliqui vapores ascendant,
quia animae sunt incorporeae; ideo bene dicit, quod numquam vidit
tantam velocitatem.  Et tangit quid fecerunt, dicens: |e giunti
l@a, dier volta a noi con gli altri~, idest, cum caetera
multitudine magna valde, quae facta est avida, audita re tam
mirabili, a simili, |come schiera che corre senza freno~, idest,
sine ordine aliquo absque eo quod unus differret alteri, et ita
isti fuerant ardentes spiritus effroenati in vita.  

	|43-45.  Questa.~  Hic poeta ostendit consilium Virgilii
circa istam turbam numerosam servandum, ne expendatur nimium
temporis inutiliter, dicens: |disse 'l poeta~, scilicet,
Virgilius: |questa gente, che preme~, idest, cum pressura venit,
|a noi~, avida videndi et audiendi te, |@e molta~, quia, ut per se
patet, multi sunt et innumerabiles illi qui interficiuntur tota
die, quorum multi, si supervixissent diutius, forte venissent ad
poenitentiam ante mortem; |e vegnonti a pregar~, sicut statim
videbis in tribus spiritibus, qui precabuntur Dantem, ut ipse
precetur pro eis; et de multis aliis dicetur in principio
sequentis capituli, unde nimis haberes facere, |per@o pur va'~,
idest, non remoreris, |et in andando ascolta~, quia non est hic
opus magna speculatione animi in ascultando istos, sicut supra in
audiendo regem Manfredum, cum quo nimis temporis expendisti.  

	|46-48.  O anima.~  Hic poeta describit orationem istorum
venientium, qui captantes benevolentiam faciunt petitionem suam;
unde dicit: et illae animae, |venian gridando~, a longe, |o
anima~, et bene dicunt, quia Dantes cum animo ibat per regionem
mortuorum, licet vivens adhuc cum carne, |che vai per esser
lieta~, quia scilicet, tendis ad coelum per purgationem
peccatorum, |con quelle membra con le quai nascesti~, quod est
singulare donum Dei, |un poco il passo queta~, idest, remorare
modicum.  Et adverte hic quod ista litera non videtur bene
sonare, quia, ut jam dictum est, animae istae erant velocissimae,
et uno momento attigissent Dantem tardissimum gravitate corporis. 
Dicendum breviter, quod non oportebat quod Dantes arrestaret se
propter expectare, sed quia non videbatur dignari ascultare eos
eundo continuo.  

	|49-54.~  Unde dicunt: |guarda, s'alcun di noi unqua
vedesti~, scilicet viventem in mundo, |s@i che di lui di l@a
novelle porti.~  Et quia poeta, juxta praeceptum Virgilii, non se
arrestabat, et non se revolvebat ad eos, dicunt suppliciter:
|Deh!~ quae est dictio deprecativa, |perch@e vai~, idest, quare
non cessas ab eundo? |deh perch@e non t'arresti?~  Et videntes,
quod Dantes non videbatur flecti ad preces eorum, ut moveant
ipsum ad commiserationem narrant eorum miserabilem mortem, et
dicunt: |noi fummo gi@a tutti per forza morti~, idest, interfecti,
et viri valentes mundo, |e peccatori infino all'ultima ora~, sine
poenitentia in vita, et tamen meruimus veniam apud Deum; unde
dicit: |quivi~, scilicet in ultimis, |lume del ciel~, idest,
gratia Dei, |ne fece accorti~; et bene dicit, quia singularis
gratia Dei est in talibus, cum dicat Augustinus: ^Hac
animadversione concutitur peccator, ut moriens obliviscatur sui,
qui dum viveret oblitus est Dei.~  Et vide quomodo isti bene
persuadent poetae: videntur enim dicere tacite: Deus non reiecit
nos precantes in extremo, et tu non videris dignari velle videre
vel audire nos.  Et tamen poeta non faciebat hoc ex arrogantia,
sed ex obedientia; ideo solum ambulando audivit verba paucorum. 

	|55-57.~  Et ecce quomodo illuminati sunt in morte: |s@i
che pentendo~, peccatorum nostrorum, |e perdonando~, occisoribus
nostris, |uscimmo fuora di vita~, idest, mortui sumus feliciter,
|a Dio pacificati~, idest, reconciliati, cui eramus rebelles,
|che~, idest, qui Deus, |n'accuora~, idest, animat, |del disio~,
idest, desiderio, |di s@e veder~, in quo solo est felicitas, sed
non possumus adhuc ire, sicut tu vadis.  

	|58-63.  Et io.~  Hic poeta ostendit qualiter tandem
violentatus precibus istorum violenter interfectorum, reddiderit
se placabilem et favorabilem his.  Unde dicit excusans se: |Et
io~: scilicet, dixi: |perch@e nei vostri visi guati~, idest,
quamvis respiciam in facies vestras, |non riconosco alcun~, quem
viderim in vita, intellige, dignum nota, de quo velim facere
memoriam; et tamen offert se totum ad vota eorum ex caritate,
dicens: |ma se a voi piace cosa ch'io possa, spiriti ben nati~,
postquam estis salvati, |voi dite, ed io far@o~, quia videmini
mihi viri honorabiles, et jurat, |per quella pace~, scilicet,
aeternam, |che mi si face cercar~, cum tot laboribus, |di mondo
in mondo~, quia primo percucurri regnum peccatorum, nunc percurro
regnum poenitentium, ut sic tandem perveniam ad regnum beatorum,
|dietro a' piedi~, idest, post vestigia, |di s@i fatta guida~,
idest, tam excellentis poetae.

	|64-66.  Et uno incominci@o.~  Ista est tertia pars
generalis in qua poeta agit et tractat de uno spiritu moderno in
speciali, qui procuravit sibi mortem sua temeritate.  Et ad
intelligentiam huius literae, quae est satis male intellecta apud
extraneos, volo te scire, quod Azo III marchio estensis magis
famatus fuit apud modernos quam Azo II vel I, non ratione maioris
virtutis sed potentiae et magnificentiae: fuit enim dominus
Ferrariae, Mutinae et Regii, et cognatus regis Roberti, coepit
grave bellum contra civitates Parmae et Bononiae, quae tunc
temporis erant florentes et potentes.  Causa belli fertur fuisse,
quod marchio quaerebat dominium Parmae, sperans per hoc faciliter
occupare Bononiam; quapropter bononienses cum parmensibus
fecerunt confederationem inter se, ut obviarent conatibus Azonis. 
Pars illorum de Sancto Vitali de Parma, quae favebat rebus
Azonis, expulsa est cum episcopo, qui erat de domo illa; et
marchio indignans conabatur reducere eam.  Igitur anno Domini
MCCXCV marchio convertens totum impetum belli supra Bononiam,
invasit eam a duobus lateribus.  Nam ex una parte colligavit se
cum Maghinardo Pagano domino Faventiae, et aliis ghibellinis de
Romandiola, scilicet cum Scarpetta de Ordelaffis de Forlivio,
Ugucione de Fazola et Lambertatiis exulibus Bononiae. 
Maghinardus, contractis undique auxiliaribus cum subsidio
equestri et pedestri Azonis, venit contra Imolam, quam tunc
tenebant bononienses, numero quatuor millia: qui exiverunt
obviam, ut impedirent transitum fluminis Santerni, quod tunc
intumuerat valde, sicut est de more illius fluvii.  Sed
Maghinardus audax et intrepidus compresso impetu aquae, cum
fortibus equis, sicut olim Caesar in transitu Rubiconis,
transivit flumen, et bononienses convertit in fugam, et Imolam
cepit, capta magna parte bononiensium.  Ex altera parte marchio
faciebat reaedificari unum castellum nomine Bazanum, quod ex
antiquo pacto facto inter bononienses et mutinenses debebat stare
destructum perpetuo.  Sed bononienses, qui iverant ad impediendam
aedificationem, audito sinistro rumore Imolae, reversi sunt.  Et
sic eodem die Imola perdita est, et Bazanum reaedificatum contra
bononienses: unde dictum est: ^Quam propriam norat, Imolam
Bononia plorat: Azo Bazanum relevat quod marchio planum.~  Igitur
Azo lacessens et lacessitus bello, cum non videretur posse
consequi victoriam speratam procuravit sibi magnos amicos.  Et
fecit magnam partem in Bononia et breviter eo res deducta est,
quod qui regebant rem publicam Bononiae, coeperunt vocare
rectores et officiales de parte ghibellina, quia guelphi erant
favorabiles marchioni; sed postea in brevi fecit pacem primo cum
parmensibus, deinde cum bononiensibus.  Tempore igitur belli
bononienses elegerunt in Potestatem eorum ad jura reddenda
nobilem militem dominum Jacobum del Cassaro de civitate Fani. 
Qui vir temerarius, et qui non bene didicerat regulam juris:
potentioribus pares esse non possumus; semper obloquebatur temere
de dicto domino, semper vocans eum proditorem estensem, qui
reliquerat ghibellinos Romandiolae.  Marchio saepe audiens haec
et indignans dixit: certe iste agaso Marchianus non impune feret
imprudentiam suam asininam, sed castigabitur fuste ferreo.  Dedit
ergo operam, quod certi famuli idonei ad hoc persequerentur
illum, quocumque pergeret, finito officio Bononiae.  Cum autem
ille iret de Venetiis Paduam in confinio territorii veneti et
paduani, invasus a famulis qui latebant in insidiis, nesciens quo
fugeret, ignarus viarum et locorum, trucidatus est, ut aperte
tangitur in litera.  Nunc ad literam; dicit poeta: |Et uno~,
scilicet praedictorum spirituum, qui erat Jacobus del Cassero,
|incominci@o~, supple, dicere, captans benevolentiam: |ciascun si
fida del beneficio tuo~, quod tu offers, |senza giurarlo.~  Et
hic nota, quod juramentum non debet fieri nisi urgente
necessitate; nec tunc debet quis jurare per creaturam, sed per
creatorem, quia juramentum est species latriae, idest, divini
cultus.  Cum enim homo jurat, invocat Deum in testem quod verum
dicit; et in hoc praestat reverentiam Deo.  Nota etiam quod
simplex verbum in viro sapiente debet habere plus autoritatis
quam sacramentum in viro vulgari.  Et dicit: |pur che 'l voler
non possa non recida~, vult dicere: dummodo impotentia non
impediat voluntatem, quasi dicat: si habueris facultatem, sicut
habes voluntatem.  Et hic nota, quod tria secundum philosophum
concurrunt ad executionem omnis effectus, scilicet, voluntas,
scientia et potestas, sicut autor jam dixit Inferni capitulo
XXXI.  Potest enim quis habere voluntatem et potentiam, et tamen,
quia non habebit scientiam, non habebit effectum; potentia enim
ducit aptitudinem, et non actum, ut cum quis est actus natus ad
doctrinam, quia potest discere mediante exercitio et studio; sed
poeta hic, sicut et Boetius, capit potentiam perfecte, quae
praesupponit scientiam; nam frustra est potentia quae non potest
reduci ad actum, et frustra est calceamentum cuius non est
calceatio, ut utrumque dicit philosophus.  

	|67-72.~  Et rogat iste spiritus pro se dicens: |ond'io,
che solo innanzi agli altri parlo~, tamquam avidior, |ti prego,
se mai vedi quel paese~, scilicet, Marchiam Anconitanam, |che
siede~, idest, situata est, |tra Romagna~, a parte occidentis, |e
quel di Carlo~, idest, et regnum Caroli II qui tunc regnabat,
|che tu mi sii de' tuoi prieghi cortese~, idest, ut roges Deum
pro me, ut citius possim pervenire ad purgatorium, |in Fano.~  Et
hic nota quod Fanum est civitas satis amoena in litore maris
Adriaci in introitu Marchiae Anconae, fertilis vino et oleo, sed
non hodie hominibus civilibus; quae sic denominata est, quia
fanum graece, latine dicitur templum.  Ibi enim fuit olim templum
famosum Fortunae, quae modicum favit isti suo civi nunc.  Falsum
ergo dicit Gotifredus Viterbiensis, sicut et alia multa, quae
scribit in suo libro, qui dicitur Pantheon, quod apud Fanum fuit
olim templum Dei Fauni, ad quod visitandum veniebant olim
peregrini de partibus Galliarum etc.  Et dicit: |s@i, che ben per
me s'adori~, non fortunae, sed uni vero Deo, in cuius manu est
natura et fortuna, |perch'io possa purgar le gravi offese~,
idest, ut possim pervenire ad purgatorium, et purgare peccata
mea, quibus graviter offendi Deum.  

	|73-78.  Quindi.~  Hic dictus spiritus specificat locum
suae originis, et violentae mortis, dicens: |fui io~, idest, de
praedicta civitate fanensi; |ma li profondi fori~, idest,
foramina et vulnera multa facta mihi, penetrantia totum corpus,
|onde~, idest, ex quibus foraminibus, |usc@i il sangue~, idest,
effluxit, |in sul qual~, scilicet, sanguine, |io sedea~, idest,
vivebam, quia sanguis est sedes animae; unde aliqui philosophi
opinati sunt, quod anima esset sanguis, |fatti mi furo in grembo
agli Antenori~, idest, in territorio paduanorum, quos sic
denominat ab Antenore.  Ad quod nota, quod civitas paduana est
nobilissima ratione antiquitatis et potentiae, quoniam, sicut
scribit Virgilius primo Eneidos, Antenor post excidium troianae
urbis veniens in sinum maris Adriaci, subiugavit euganeos populos
habitantes in montibus; cuius rei indicium adhuc est, quod villa
prope Paduam usque in hodiernam diem vocatur Burgegania, quia ex
Burgensibus Euganeorum condita est.  Primum ergo nomen huius
urbis fuit Euganea; deinde vocata est Patavium, demum Padua.  Est
etiam potentissima ab olim.  Quam olim invasit Cleoninus rex
Illyrii, idest, Sclavoniae; sed male sibi cessit, sicut scribit
Titus Livius paduanus, nobilissimus historicorum.  De hac dicetur
alibi capitulo IX Paradisi.  Et dicit: |l@a dov'io pi@u sicuro
esser credea~: quia inter Venetias et Paduam, duas florentissimas
urbes, ubi solet iter esse tutissimum.  Et subdit autorem suae
mortis, dicens: |quel da Esti~, idest, Azo marchio estensis, |il
fe far~, per famulos suos; et qui per alium facit, per se ipsum
facere videtur.  Et hic nota, quod Estum est nobilissimum castrum
antiquum et fertile, distans a Padua per viginti quinque
milliaria, unde olim traxit originem, et denominationem
clarissima domus illustrium marchionum estensium, per multa
secula florens, et ubique famosa, quae dignissime denominatur ab
Est.  Hoc enim solum verbum ^est~, appellatur verbum
substantivum, ubi caetera appellantur accidentalia; imo, ut
theologi volunt, istud verbum ^est~ proprie praedicatur de solo
Deo.  Ista ergo domus estensis sola est in flore inter domos
antiquas istius partis Italiae, quales fuerunt domus de Camino,
de Romano et similes.  Et dicit: |che m'avea in ira~, et merito,
quia ira est appetitus vindictae, maxime contra parvipendentem,
ut vult philosophus; et dicit: |assai pi@u l@a, che dritto non
volea.~  Hoc exponunt aliqui, idest, ulterius quam jus exigebat,
quia scilicet extra terminos suae jurisdictionis: tu vero dic,
ulterius quam ipse marchio volebat, quia volebat quod hoc fieret
Venetiis.  

	|79-84.~  Et subdit iste spiritus, quomodo poterat
faciliter evadere, si recto cursu fugisset versus Paduam; unde
dicit: |ma s'io fossi fuggito inv#er la Mira~, quae est quaedam
villa ultra Oriagum per duo milliaria, |quand'io fu' sovraggiunto
ad Oriago~, ubi erant insidiantes, |ancor sarei di l@a, dove si
spira~, idest, in mundo viventium.  Et vult breviter dicere: si
ego arripuissem fugam per ripam fluminis Brentae, directe versus
Paduam, adhuc essem inter vivos, quia poteram faciliter evadere
cum equo veloci a manibus illorum peditum, perveniendo cito ad
locum habitationis, ubi fuissem tutus, sed contrarium fecit; unde
dicit: |corsi al palude~, relicta via recta per transversum, |e
le cannucce e 'l brago~, ipsius vallis, |m'impigliar s@i~, idest,
ita me implicaverunt, |ch'io caddi~, scilicet, ab equo, ubi
habilius et tutius me trucidarunt; unde dicit: |e l@i vid'io delle
mie vene farsi in terra lago~, quia sanguis meus totus effluxit
ibi.

	|85-90.  Poi disse un altro.~  Ista est quarta et ultima
particula, in qua poeta describit alium spiritum modernum, qui
fuit nimis audax in proelio, sicut praedictus fuit nimis
temerarius in officio.  Dicit ergo: |Poi disse un altro~, idest,
alius spiritus captans benevolentiam, |deh!~ quasi dicat:
deprecor te, |se quel disio si compia~, idest, si illud tuum
desiderium adimpleatur feliciter, |che ti tragge all'alto monte~;
et sic vide quod adiurat eum per id quod maxime optabat.  Poeta
enim avide tendebat ad montem, ut posset pervenire ad coelum et
videre divinam essentiam, in qua sola quietatur omne desiderium
humanum, |aiuta il mio~, supple desiderium, |con buona pietate~,
quasi dicat: cum aeque bona caritate similiter roga pro me si
unquam contingat, quod post reditum tuum ad mundum, tu vadas in
Marchiam ad civitatem Urbini, quia fui nobilior et valentior quam
iste sit.  Ideo ut reddat poetam sibi benevolum statim describit
se a nomine et cognomine, dicens: |io fui di Montefeltro.~  Ad
sciendum autem quis fuerit iste spiritus, et unde, debes scire,
quod Mons Feretrus est quaedam contrata in Romandiola, continens
in se multas terras, sicut civitatem Sancti Leonis, de qua dictum
est in capitulo praecedenti, Samarinum, et alia castella; ex qua
contrata habuerunt olim originem comites famosi, vocati usque in
hodiernam diem comites de Montefeltro, de quorum primordio non
habetur memoria; sed de domo ista multi fuerunt viri
strenuissimi, quorum unum antiquissimum reperio, quemdam dominum
Montefeltranum, qui genuit Boncontem, et ex Bonconte natus est
Montefeltranus miles.  Ex Montefeltrano natus est famosissimus
comes Guido, de quo tam multa dicta sunt capitulo XXVII Inferni:
ex isto Guidone natus est Boncontes, de quo hic fit mentio,
juvenis strenuissimus armorum, qui in conflictu aretinorum apud
Bibenam, missus a Guillielmino episcopo aretino ad considerandum
statum hostium, retulit, quod nullo modo erat pugnandum.  Tunc
episcopus, velut nimium animosus, dixit: tu numquam fuisti de
domo illa.  Cui Boncontes respondit: si veneritis, quo ego,
numquam revertemini; et sic fuit de facto, quia uterque probiter
pugnans remansit in campo.  Dicit ergo iste: |Io son Buonconte~;
bonus bellator fuit manu, uti pater ingenio.  Ex isto Bonconte
non remansit aliqua stirps; ideo dicit, quod nullus est, qui
roget pro eo.  Unde dicit: |Giovanna~, quae erat uxor sua, quae
poterat sibi invenire alium virum: |o altri non ha di me cura~;
quasi dicat: consortes mei parum curant de mortuis, quia sunt
dediti dominiis et potestatibus temporalibus.  Nam comiti Guidoni
successit comes Federicus, secundus genitus eius, vir
valentissimus, qui magis tyrannice tenuit Urbinum, quam aliquis
praedecessorum vel successorum suorum; unde fuit trucidatus ab
urbinatibus.  Qui habuit multos filios, scilicet comitem
Galasium, comitem Nolphum, et alios, de quibus non prosequor, ne
elonger a proposito.  Et dicit Boncontes: |perch'io vo tra costor
con bassa fronte~, scilicet, ex dolore et pudore; quia nullus est
in seculo, qui roget Deum pro me.  

	|91-93.  Et io a lui.~  Hic poeta ostendit, quomodo
inquisiverit a Bonconte de eius sepultura, quae numquam fuit
scita.  Et ad declarationem istius literae, quae non est bene
intellecta, est praesciendum, quod anno Domini MCCLXXXIX,
florentini sociato Carolo II qui revertebatur Neapolim, veniens
de Aragonia, ubi fuerat captivus, ut dicetur alibi, iverunt
contra Aretium cum duce, quem dederat eis dictus Carolus, qui
vocatus est Aymericus de Nerbona, vir probus et prudens in
proelio, contractis undique viribus guelphorum de Senis, Luca,
Pistorio, Vulterris, et etiam de Bononia.  Et inter alios venit
in subsidium florentinorum Maghinardus Paganus, vir peritus
armorum, de quo dictum est paulo supra.  Ex altera parte
episcopus aretinus de Ubertinis, Boncomes de Montefeltro, et
comes Guido Novellus, tunc Potestas Aretii, cum exercitu venerunt
Bibenam, et fidentes viris valentibus, quia habebant secum
duodecim electissimos, quos Palatinos vocabant, petiverunt pugnam
cum florentinis, non timentes numerum hostium, qui erant duo
millia equitum et duodecim millia peditum.  Ipsi vero habebant
solum octingentos equites et octo millia pedites.  Ex quo
Aymericus de Nerbona fertur dixisse: Aut sumus proditi, aut isti
sunt viri insani; et continuo mutavit totum ordinem belli. 
Aretini tamen parvipendebant hostes temere dicentes, quod
florentini molles erant magis familiares Veneris, quam Martis,
licet esset antiquus patronus eorum.  Cum autem quidam seniores
suaderent, non esse bellandum, unus juvenis aretinus nimis
calidus, dixit: Qui timet, fugiat.  Tunc miles antiquus
florentinus dixit: Neri, Neri, quia sic vocabatur, tu habes
rostrum citrinum, quasi dicat: tu es nimis juvenis; tu fugies, et
ego remanebo.  Et ita fuit de facto.  Et breviter, ordinatis
aciebus, hinc inde cum magna arte concursum est cum tanto ardore
animorum, quod primi percussores florentinorum fuerunt feliciter
debellati.  Tunc Cursius de Donatis, strenuus miles, licet poena
capitis esset moventi se ab acie, magnanimiter ingessit se in
hostes transversaliter cum impetu tanto, quod fuit principium
victoriae suorum.  Magnis viribus pugnatum est: tandem florentini
victoriam obtinuerunt.  Ex hostibus occisi sunt plusquam duo
millia.  Inter alios Guillielmus episcopus, et alius Guillielmus
de Pa$c$cis, vir strenuissimus, illo tempore nepos ipsius
episcopi, et Boncontes de Montefeltro.  Ex hac victoria non solum
arrogantia aretinorum, sed tota pars ghibellina fuit multum
attenuata.  Ad literam ergo: dicit poeta, |et io a lui~, supple,
dixi illi Bonconti, |qual forza o qual ventura ti travi@o s@i fuor
di Campaldino~; istud proelium factum est apud Poppium et Bibenam
in contrata, quae dicitur Certus mundus, in planitie, quae
appellatur planities Campaldini; |che non si seppe mai tua
sepoltura?~  Nam corpus ipsius numquam potuit inveniri; sed poeta
fictitie facit sibi sepulturam.  

	|94-96.~  Et subdit responsionem Boncontis narrantis
formam suae mortis et sepulturae.  Et primo ostendit, quid traxit
eum de Campaldino, describens fluvium ibi vicinum; unde dicit:
|et ei rispose~, scilicet, ille Boncontes: |a pi@e del Casentino~,
non longe a Bibena, |traversa un'acqua~, idest, fluvius, |ch'ha
nome l'Archiano~, et tangit originem illius aquae, dicens: |che
sovra l'Ermo nasce in Apennino.~  Ad quod nota, quod inter
Aretium et Florentiam in contrata Casentini est quaedam
devotissima solitudo, ubi est eremus sancta camaldulensis, quam
fundavit ibi vir venerabilissimus Romualdus de Ravenna,
institutor illius ordinis nobilis; de quo viro et ordine dicam
plene Paradisi capitulo XXII.  Ideo vide quod poeta noster volens
magnificare istum parvum fluviolum, de industria fecit mentionem
de ista nobili eremo, quae vere locus est notabilissimus.  

	|97-99.  L@a ove.~  Hic Boncontes praemissa descriptione
fluvii explicat locum suae mortis, dicens: |io forato nella
gola~, idest, vulneratus ad mortem, |fuggendo~, a conflictu, |a
piede~, perdito equo in proelio, |e sanguinando 'l piano~,
scilicet Campaldini, |arrivai l@a 've 'l vocabol suo diventa
vano~, idest ad faucem, qua Archianus intrat in Arnum, quia ibi
perdit nomen suum.  

	|100-102.~  Et dicit: |quivi~, idest, in fauce dicti
fluminis, |perdei la vista e la parola e fin@i~, scilicet, vitam,
|nel nome di Maria~, idest, invocans beatam Virginem, quae est
mater misericordiae, in qua habebam devotionem, |e quivi caddi~,
scilicet mortuus, |e rimase la mia carne sola~, scilicet sine
anima.  

	|103-108.~  Et subdit Boncontes qualiter in ista
contritione salvatus est dicens: |io dir@o il vero, e tu il ridii
tra i vivi~, idest, referas hoc in mundo cum lingua et penna ad
exhortationem omnium, ut numquam desperent, licet fuerint
peccatores usque ad mortem, et habeant spem in Maria; |l'Angel di
Dio~, idest, Angelus bonus, |mi prese, e quel d'inferno~, Angelus
malus, |gridava: O tu dal ciel~, idest, Angele Dei, |perch@e mi
privi?~ scilicet, jure meo: |Tu te ne porti di costui l'eterno~,
idest, animam, quae est immortalis, facis salvam, et portas in
navi ad purgatorium.  Ita videbatur isti in extremo quod Angelus
bonus persuaderet sibi quod poenitentia nunquam posset esse
tarda, quia latro de cruce transivit ad paradisum; malus vero in
contrarium reclamabat, dicens: ah fatue, credis tu, cum semper
fueris longe a Deo, nunc salvari in instanti? unde dicit: |per
una lagrimetta che 'l mi toglie~, idest, quae eripit mihi illud
quod est aeternum in isto.  Et dicit Angelus malus: |ma io far@o
altro governo~, quasi dicat, malam tractationem, |dell'altro~,
scilicet, de corpore mortali, quia anima separatur tanquam
perpetuum a corruptibili, ut dicit philosophus libro de anima. 

	|109-114.  Ben sai.~  Hic Boncontes vult narrare suam
sepulturam ignoratam, et descripturus pluviam et tempestatem
violentam, quam daemon excitavit malitia sua ad faciendum
ludibrium de corpore, praemittit generationem pluviae naturalem. 
Et ad intelligendam istam literam debes primo notare, quod sicut
scribit philosophus libro Methaurorum, et Albertus magnus ibi,
aer est distinctus in tres regiones, sive partes, quarum superior
est calida quia est contermina igni; inferior etiam est calida
propter refractionem radiorum qui refranguntur in superficie
terrae; media vero, quae vocatur interstitium, est frigida, quia
distat ab igne et terra, et radii solis cito transeuntes parum
calefaciunt eam.  Sol ergo cum radiis suis attrahit vaporem
humidum, a mari et terra usque ad istam regionem mediam frigidam,
quae condensatur in nubem, quae deinde resolvitur in guttas. 
Poeta ergo valde breviter et clare tangit hic generationem
pluviae naturalem, dicens, quod sicut natura operatur in
emissione pluviae, ita nunc fecit diabolus sua opera; unde dicit:
|Ben sai~, quasi dicat: scire debes tanquam philosophus
naturalis, |come si raccoglie nell'aere~, idest, qualiter
congregatur in secunda regione aeris, |quel vapor umido~, idest,
grossus, |che 'n acqua riede~, idest, resolvitur, |tosto che 'l
sale~, idest, quam cito ascendit, |dove freddo il coglie~, idest,
ad secundam regionem aeris frigidam; ita nunc Angelus malus sua
arte fecit unam pluviam innaturalem; unde dicit: |quel mal
voler~, scilicet, praedictus daemon, |che pur mal chiede con
l'intelletto~, idest, qui semper quaerit facere malum cum
intellectu suo sagaci, quia ita est obstinatus, quod nunquam
potest velle nisi malum, sicut bonus, est ita confirmatus, quod
nunquam potest velle nisi bonum, |giunse e mosse il fumo~, idest,
concitavit nebulam, |e 'l vento~; et ecce quomodo potuit hoc
facere, |per la vert@u che sua natura diede~, quia licet Angelus
malus fuerit privatus gratia retinuit tamen scientiam et
potentiam naturalem, ita quod potest faciliter movere aerem et
aquam, et turbare alia elementa.  Et hic nota quod poeta noster
data opera fecit hic istam fictionem de pluvia quam excitavit
daemon, ut notaret aliquid de potentia daemonis, de qua
Augustinus multa scribit, et Albertus magnus in suo libello de
potentia daemonis.  

	|115-129.  Indi.~  Hic prosequitur materiam inchoatam de
pluvia, et vult breviter dicere quod daemon fecit magnam nebulam,
ex qua magna pluvia nata est; ita quod aqua magno impetu detrusit
corpus Boncontis in Arnum, ubi sepultum fuit sub glarea. 
Construe sic literam, quae videtur valde intricata: |Indi~,
idest, deinde ille daemon, |coperse la valle di nebbia al gran
giogo~, idest, usque ad Apenninum; vel secundum aliam literam:
|la valle coperse il gran giogo di nebbia~, ita quod nebula
incoepit a valle et pervenit ad montem.  Unde nota hic quod
quando nebula a montibus descendit in valles indicat serenitatem;
et e converso significat pluviam, sicut hic; quod his versibus
confirmatur: |Cum terras nebulae pulsant lux clara propinquat;
AEthera cum densant imbribus arva rigant.~  Et hoc dico factum
est de nebula, |come 'l d@i fu spento~, idest, statim cum
recessit, |da Pratomagno.~  Hic debes scire quod Pratummagnum est
una magna montanea, quae recedit a recto colle Apennini a
meridie, et videtur tantae altitudinis quantae Apenninus; ideo
sol videtur tardius recedere ab illo monte, et in isto monte est
alia magna eremus Vallis Umbrosae; ideo poeta libentius fecit
mentionem de Pratomagno.  Scias etiam quod Pratum est pulcerrimum
castrum inter Florentiam et Pistorium, de quo dictum est Inferni
capitulo XXVI.  Est et aliud Pratum quod dicitur vetus in
Casentino juxta Arnum non longe a Pratomagno.  Et dicit
Boncontes: et ille daemon, |fece el ciel intento di sopra~,
idest, fecit aerem intinctum et obfuscatum magna caligine
nebulae, vel superimposuit frigus deprimendo nubes, ex quo facta
est pluvia; unde dicit: |s@i che l'aire pregno~, scilicet,
nubibus, |si converse in acqua~, et ideo, |la pioggia cadde, e
ci@o che di lei~, idest, quidquid illius pluviae, |la terra non
sofferse~, idest, terra plana non substinuit, non imbibit, |venne
ai fossati, e si ruin@o~, scilicet, illud totum aquae fluxit, |v#er
lo fiume reale~, idest, Archianum, |tanto veloce~, cum magno
impetu, |che nulla la ritenne~, illud totum superfluum aquae,
|come ai rivi grandi si convenne~, qui portabant aquam in
Archianum.  Et ecce effectum: |l'Archian rubesto~, idest,
robustum et forte tantis viribus aquarum veniens, |trov@o lo corpo
mio~, idest, mei Boncontis, |gelato~, morte violenta, quia in eo
non remanserat sanguis, et aqua violenta, |in su la foce~, ipsius
fluminis, ubi intrat Arnum, |e sospinse quel~, idest, et impulit
ipsum corpus, |nell'Arno, e sciolse al mio petto la croce, ch'io
fei di me~, idest, quam crucem ego feci de brachiis meis in
memoriam passionis Christi, |quando il dolor~, scilicet, mortis,
|mi vinse: voltommi per le ripe e per lo fondo~, ipsius Arni,
|poi mi coperse e cinse~, scilicet supra et circa, |di sua
preda~, mixta cum aqua.  Et sic Boncontes respondit de sepultura
sua, quam sibi poeta dixerat esse ignoratam; et considera,
lector, quanta arte poeta noster exaltaverit istam materiam de se
humilem et bassam.  

	|130-136.  Deh!~  Nunc ultimo poeta subannectit quemdam
tertium spiritum de numero praedictorum.  Et ut praesens litera
sit clarior, est primo sciendum, quod ista anima fuit quaedam
nobilis domina senensis de stirpe Ptolomaeorum, quae fuit uxor
cuiusdam nobilis militis, qui vocatus est dominus Nellus de
Panochischis de Petra, qui erat potens in maritima Senarum. 
Accidit ergo, quod dum coenassent, et ista domina staret ad
fenestram palatii in solatiis suis, quidam domicellus de mandato
Nelli cepit istam dominam per pedes et praecipitavit eam per
fenestram, quae continuo mortua est, nescio qua suspicione.  Ex
cuius morte crudeli natum est magnum odium inter dictum dominum
Nellum, et Ptolomaeos consortes ipsius dominae.  Nunc ad
propositum: ista domina rogat Dantem, ut roget pro ea, si umquam
venerit in Tusciam ad civitatem Senarum; dicit ergo: |il terzo
spirito~, scilicet, dominae Piae, impie interfectae, |seguit@o al
secondo~, idest, locutus est successive post spiritum Boncontis,
qui secundario locutus fuerat post primum: |Deh!~  Dictio
deprecativa est, |ricordati di me~, et ut possit bene recordari
eius, continuo tangit suum nomen, locum originis, locum mortis,
et mortis autorem, dicens: |che son la Pia.~  Ista domina
vocabatur Pia, quam impie minister necis occidit, |Siena mi fe~,
idest, genuit me; est enim patria principium generationis,
quemadmodum et pater, quasi dicat: fui vana femina de civitate
Senarum, de principibus illius civitatis, |disfecemi Maremma~,
idest, maritima Senarum interfecit me.  Et ecce quomodo: |salsi
colui~, idest, vir meus bene scit sibi hoc, et bene est conscius
sibi meae mortis, licet diceret et dici faceret, quod ego
cecideram casualiter de fenestra; |che innanellata pria m'avea~,
idest, qui primo posuerat mihi annulum, |disposando, con la sua
gemma~; sicut fit tempore matrimonii.  Annulus tamen facit ad
matrimonium illud, quod circulus ad tabernam.  Et hoc dico
facies, |quando tu sarai tornato al mondo~, scilicet, viventium,
|e riposato della lunga via~, idest, et cum requieveris a longo
itinere, percurso inferno, purgatorio et paradiso.


