	|SUMMARIUM.~  CANTUS VIGESIMUS QUARTUS, ^ubi tractat de
eisdem, et sicut Foresius multos illorum nominavit Danti et
praecipue Bonagiuntam Orbicciani de Luca, qui dixit Danti aliqua
futura de civitate Lucae^[[2~, et de aliis multis; et in fine
invenerunt arborem in via de qua exivit vox quaedam.~

	|Proemio.~  ^N@E il dir l'andar, n@e l'andar lui pi@u
lento.~  Postquam in praecedenti capitulo poeta noster tractavit
et determinavit de purgatione gulae quae punitur in sexto
circulo, nunc consequenter in isto capitulo XXIIII agit et
tractat de eadem materia, quae est multum copiosa, in multis
aliis spiritibus modernis; vel tractat de alia specie gulosorum
qui fuerunt amatores vini.  Et praesens capitulum non potest
dividi in paucioribus quam quinque partibus.  In prima quarum
introducit dictum spiritum Foresii a quo inquirit de quadam
sorore eius et quibusdam gulosis.  In secunda introducit alium
spiritum de nominatis per Foresium qui commendat ipsum autorem a
singulari eloquentia, et nominat quosdam praecipuos inventores in
lingua materna, ibi: ^Ma, come fa.~  In tertia poeta revertitur
ad conferendum cum Foresio, qui praedicit sibi aliqua futura,
ibi: ^E come l'uom.~  In quarta describit aliam arborem, et docet
quomodo refraenatur vitium gulae, ibi: ^E quando.~  In quinta et
ultima inducit angelum qui purgat ipsum a vitio gulae, ibi: ^Poi,
rallargati.~  

	|1-6.~  Ad primum dico quod poeta inducit adhuc Foresium
qui nominat sibi quosdam alios spiritus; sed primo pro
continuatione ostendit bonam dispositionem utriusque.  Solent
enim ambulantes simul interdum remorari in via propter
colloquium; et e converso colloquentes simul saepe solent
dimittere vel tardare colloquium propter accelerare iter; ad
propositum vero poeta vult dicere quod hic utrumque faciebant, et
bene.  Dicit ergo: |N@e il dir~, idest, mutua collatio amborum,
|facea pi@u lento l'andar~, nostrum, |n@e l'andar facea pi@u lento
lui~, idest, ipsum loqui, |ma ragionando andavam forte~, a
simili, |s@i come nave pinta da buon vento.~  Et est propria
similitudo: navis enim istorum levis impellebatur a bono spiritu,
et tendebat ad bonum portum cum bona confidentia, quia habebat
duos peritos patronos, scilicet, Virgilium et Statium, qui bene
sciebant vitare scopulos et tenere rectum iter.  Et subdit
dispositionem illarum animarum, dicens: |e l'ombre che parean
cose rimorte~, in fame et siti, |per le fosse degli occhi~, ut
dictum est in capitulo praecedenti, |traean ammirazion di me~,
illae, dico, |accorte di mio vivere~: per umbram corporis
poterant isti mirari, quod Dantes erat vivus, nec erat macer
sicut ipsi, licet esset macer per naturam et studium; nec erat
ebriosus sicut isti fuerant, imo valde sobrius.  

	|7-12.  Et io.~  Hic poeta ostendit quomodo processerit
in sermone inchoato; quia enim in fine praecedentis capituli
loquendo cum Foresio dixerat quod anima Statii recedebat a regno
purgatorii; ideo nunc reflectit se ad illud dictum et dicit: |Et
io continuando il mio sermone, dissi~, Foresio: |ella~, scilicet,
umbra Statii, |sen va su~, versus coelum, |forse pi@u tarda~,
scilicet, propter me et Virgilium, in quorum societate vult esse
usque ad summum montis, |che non farebbe per l'altrui cagione~,
quia gratia alterius non retardasset si non occurrisset nobis in
via, imo jam evolasset in coelum: et sic vide quod verus amicus
postponit ad tempus proprium commodum pro amico, ut dicit
philosophus IX Ethicorum; quasi dicat tacite: me oportet expediri
citius a te, ne retardemus Statium qui tendit ad coelum; ideo dic
mihi, rogo, ubi est soror tua?  Et facit petitionem suam, dicens:
|ma dimme~, postquam dixi tibi de meis, |se tu sai, dov'@e
Piccarda~, soror tua; et iterum petit: |dimme s'io veggio persona
da notar~, dignam fama, |tra questa gente~, gulosorum, |che s@i mi
riguarda~, cum tanta admiratione.  

	|13-15.  La mia.~  Hic poeta ponit responsionem Foresii
primo ad primam petitionem suam commendans sororem suam merita
laude, dicens: |La mia sorella~, scilicet, Picarda, |che tra
bella e buona non so qual fosse pi@u~, et est magna laus mulieris,
quia rara est concordia formae atque pudicitiae, |trionfa lieta
nell'alto olimpo~, idest, in coelo empyreo, |gi@a di sua corona~,
quia pugnavit fortiter in mundo contra carnem, ubi est continua
pugna, sed rara victoria; ideo nunc fruitur vera gloria.  Et sic
vide quod Dantes tribus fratribus dat tria regna, scilicet,
Picardae paradisum, Foresio purgatorium, Accursio infernum, ut
patebit paulo infra.  

	|16-18.~  Et subdit responsionem Foresii ad secundam
petitionem, dicens: |s@i disse in pria, e poi~, supple, dixit:
|qui non si vieta di nominar ciascun~, quia licenter possum hic
nominare unumquemque, et nullus habebit pro malo, quia est ita
transformatus poena, quod non est cognoscibilis.  Unde dicit: |da
ch'@e s@i munta nostra sembianza~, idest, ex quo est ita exhausta
et macrefacta apparentia sive figura nostra, |via per la dieta~,
idest, longam famem.  

	|19-20.~  Et continuo Foresius nominat unum suum vicinum
lucanum natione, dicens: |questi, e mostr@o col dito~, ut
cognosceretur, |@e Bonagiunta~, et quia multi alii poterant sic
vocari, ideo ad tollendam equivocationem repetit; |Bonagiunta da
Lucca~; nec describit eum aliter, quia plenius dicet de eo paulo
infra: posuit tamen eum primum ante omnes, quia melius noverat
eum, et quia fuit maximus magister gulositatum.  

	|21-24.  E quella.~  Hic Foresius nominat alium spiritum,
qui fuit altissimus gurges gulae.  Iste fuit papa Martinus
gallicus; ideo fuit multum favens Carolo I contra Siciliam, et
misit francos contra Forlivium: vir bonus et prudens nimis, tamen
splendide vivens.  Nam cum haberet curiam in Italia in civitate
Viterbii, faciebat suffocari anguillas optimas illius lacus in
vino optimo vernaccino, et illas sapidissimas avidissime
comedebat.  Nec minus bene bibebat cum illis, quia anguilla vult
natare in vino in ventre.  Dicit ergo Foresius, describens istum
spiritum a dignitate, a patria, a gulositate: |e quella faccia di
l@a da lui~, scilicet, post Bonagiuntam, |pi@u che l'altre
trapunta~, idest, magis macra, quia gravius deliquit, quia varia
arte laxabat ventrem, cui utilior erat fames, et utilissima
sobrietas, dum in foedo et misero sacculo tot pretiosa
confandebat: |ebbe la santa chiesa in le sue braccia~; plus tamen
habuit curam anguillarum quam animarum, |dal Torso fu~, scilicet,
Turonis; civitas est Franciae; |e purga per digiuno l'anguille di
Bolsena~, lacus est ecclesiae inter Perusium et Viterbum; |e la
Vernaccia.~  Istud vinum plus caeteris nutrit et impinguat; et
nascitur in montibus altissimis Januae, de quo non fit mentio
apud autores quia illa loca non erant olim culta.  Et hic nota,
quod utilius erat isti magno sacerdoti si bibisset de illo vino,
in quo erant anguillae necatae; quia qui bibit de tali vino,
semper fastidit vinum, ut dicit Magnus Albertus; et ego
experientiam vidi in uno magno episcopo.  

	|25-27.~  Et subdit poeta: |molti altri mi mostr@o~,
idest, nominavit mihi ille Foresius, |ad uno ad uno, e del nomar
parean tutti contenti~, propter causam assignatam; |s@i ch'io per@o
non vidi un atto bruno~, alicuius turbationis.  

	|28-30.  Vidi per fame.~  Hic poeta nominat alium
spiritum modernum de genere gulosorum.  Iste fuit quidam nobilis
miles de clara familia Ubaldinorum, de qua fuerunt multi valentes
viri; et ipse fuit liberalis et civilis, frater cardinalis
Octaviani magnifici, qui semel duxit papam cum tota curia in
montes Florentiae ad domum et castellum istius Ubaldini, et ibi
stetit pluribus mensibus.  Modo poeta posuit cardinalem in
inferno, tamquam epicureum, et istum posuit in purgatorio pro
guloso.  Dicit ergo: |Vidi Ubaldin~, nomen est proprium et
cognomen, quia fuit de Ubaldinis, et dicit, |dalla Pila~; nomen
est loci, a quo unum membrum istius domus: Ubaldini fuerunt
florentini, quibus datae sunt Alpes Florentiae sub gubernatione
et defensione, sed ipsi sciverunt continuare possessionem per
longa tempora: et diebus istis sunt destructi per commune
Florentiae; |a v#oto usar li denti~, idest, in vanum, |per la
fame~; et bene dat isti hunc actum, quia fuit prodigi ingenii ad
omnia irritamenta gulae.  Ipse enim de more suo quotidie
inquirebat ab expensore suo quid ordinasset pro prandio vel
coena; et illo respondente hoc et illud, respondebat: facias
etiam sic; nec umquam ille poterat tam varia ordinare, quin iste
semper adderet aliquid.  |E Bonifazio.~  Hic nominat alium magnum
gulosum gallicum, qui poterat stare cum papa Martino gallico;
quem bene ponit hic, quia gallici sunt amici gulae et vini, et
quia praelati maxime laborant morbo gulae: iste autem fuit
archiepiscopus Ravennae; de cuius gula autor audiverat multa, dum
staret Ravennae.  Dicit ergo: |Vidi Bonifazio~: non dicas, sicut
multi dixerunt, quod hic Bonifacius fuerit filius Ubaldini
praedicti: et describit eum ab insignio singulari magnae
dignitatis suae, dicens: |che pastur@o col rocco molte genti~;
quia archiepiscopus ravennas est magnus pastor, qui habet sub se
multos episcopos suffraganeos ab Arimino usque Parmam: et dicit,
|col rocco~; nam cum caeteri pastores habeant virgam pastoralem
retortam, iste habet totam virgam rectam et in summitate rotundam
ad modum calculi, sive rocchi.  

	|31-33.  Vidi messer.~  Hic ultimo poeta nominat alium
virum potentem; et transit de Ravenna Forlivium, ubi sunt
meliores potatores et meliora vina.  Iste fuit nobilis miles de
Arighoglosiis de Forlivio, pater dominae Laetae, quae fuit mater
domini Bernardini de Polenta, qui fuit Dionysius ravennatum. 
Fuit iste vir curialis et placidus multum.  Unde cum semel
adiuraret pincernam suum, ut sibi diceret, quid diceretur de eo;
et illo respondente trepide: ^Domine, dicitur, quod numquam
facitis nisi bibere~; dixit ridenter: ^Et quare numquam dicunt,
quod semper sitio~?  Dicit ergo describens eum a nomine proprio:
|Vidi messer Marchese.~  Cum autor nominet tam multos milites in
toto poemate suo, numquam facit istum honorem |domini~, nisi
duobus, scilicet domino Guidoni de Fano, et isti domino
Marchesio, quia fuit tam valens in bibacitate.  Et ecce quomodo:
|ch'ebbe spazio gi@a di bere a Forl@i~, quia dives et potens in
patria sua, ubi sunt vina magna et fumosa, |con men secchezza~,
quam modo, quia tunc habebat copiam vini, et praeveniebat sitim;
nunc vero in tanta siti non potest habere unam guttam aquae.  Et
dicit: |e s@i fu tal~, scilicet, bibitor, |che non si sent@i
sazio~, scilicet, unquam.  Et hic nota quod, sicut eleganter
dicit Plinius, haec necessitas sequitur hoc vitium, ut bibendi
consuetudo augeat aviditatem, quanto plus biberint tanto magis
sitiunt: soli animalium non sitientes bibimus; et qui vinum non
habent naturale faciunt sibi artificiale: et sic in nulla parte
mundi cessat ebrietas, et quod peius est irritamenta excogitantur
causa bibendi; plene infundunt ut statim vomant; iterum hauriunt,
et iterum atque tertio tamquam ad perdenda vina geniti; et
tamquam effundi illa non possint nisi per corpus humanum.  Sed
qui fructus?  Vinum mentem mutat, furorem gignit, cadit in
coenum, secreta revelat; hinc pallor et genae pendulae, ulcera
oculorum, tremulae manus effundentes plena vasa; quae fit poena
praesens, furiales somni et inquietudo nocturna: sequenti die
flatus foedus ex ore, et fere omnium rerum oblivio.

	|34-39.  Ma, come fa.~  Ista est secunda pars generalis,
in qua poeta inducit primum spiritum nominatum superius per
Foresium.  Et primo ostendit quomodo elegerit de numero multorum,
et requisierit eum, ut loqueretur clare secum.  Iste autem fuit
Bonagiunta de Urbisanis, vir honorabilis, de civitate lucana,
luculentus orator in lingua materna, et facilis inventor
rhythmorum, sed facilior vinorum, qui noverat autorem in vita, et
aliquando scripserat sibi.  Ideo autor fingit eum ita
familiariter loqui secum de ipso et de aliis inventoribus
modernis.  Dicit ergo: |fe' io a quel da Lucca~, scilicet,
Bonagiuntae, |che pi@u parea di me aver certezza~, vel secundum
aliam literam, |di me voler contezza~, a simili, |come fa chi
guarda~, multitudinem hominum, |e poi fa prezza pi@u d'un che
d'altro~, per signa quae videt in illo.  Et ecce quomodo: |ei
mormorava~, de Dante intelligas, ut patebit paulo post, |e non so
che Gentucca sentiva io~, idest, gens obscura; nam turbae
animarum erant secum, ut patebit infra, ita quod |gentucca~, sive
genticula, dicit hic diminutionem in qualitate, non in quantitate
vel numero.  Et dicit: |l@a ov'ei sentia la piaga della giustizia,
che s@i li pilucca~; quasi dicat, ibi prope arborem, ubi sentiebat
poenam, quae juste macerat eos.  Vel dic, |ibi~, idest in gustu a
gutture sursum, ubi sentiebat cruciatum famis et sitis.  

	|40-42.~  Et ponit petitionem suam ad Bonagiuntam,
dicens: |o anima, diss'io, che par s@i vaga~, idest, avida, |di
parlar meco, fa' s@i ch'io t'intenda~, quia murmurabat intra
dentes, ita quod non poterat intelligi, ideo dicit: |e appaga~,
idest quieta te et me, |col tuo parlar claro.~  

	|43-48.  Femmina @e nata.~  Hic poeta ponit responsionem
Bonagiuntae ad petitionem sui, qui loquitur de materia, de qua
primo murmurabat.  Bonagiunta enim in illo suo murmure dicebat de
Dante in tertia persona: iste, qui aliquando temere locutus fuit
de civitate lucana, cito veniet ad videndum eam, et amorabitur
ibi.  Dicit ergo: |cominci@o ei~, supple, dicere ille Bonagiunta:
|Femmina @e nata e non porta ancor benda~, quia est innupta
puella.  Ista vocata est Pargoletta, de qua autor facit mentionem
infra capitulo XXXI; cuius amore captus est, dum tempore exilii
sui venisset Lucam; ideo dicit: |che ti far@a piacere la mia
citt@a~, scilicet, Lucam; et dicit: |come ch'uom la riprenda.~ 
Hoc dicit, quia Dantes ita arguit civitatem lucanam de barataria,
ubi dixit de Antianis sanctae Zitae.  Et quia locutus fuerat
obscure, subdit: |tu te n'andrai con questo antivedere~, idest,
cum isto prognostico, in quo tacite praedixit sibi exilium suum. 
Et dicit: |se nel mio mormorar prendesti errore~, credens quod
dicerem de alia materia, |dichiareranti ancor le cose vere~,
quasi dicat: cito videbis effectum, et recordaberis verborum
meorum, quae videntur modo clausa.  

	|49-51.  Ma di'.~  Hic Bonagiunta, quia fecerat mentionem
de amore futuro autoris, nunc facit mentionem de amore praeterito
eius.  Sciebat enim, quod Dantes fuerat mirabiliter amoratus, et
fecerat nobiles cantiones de amore; ideo loquitur de eo tamquam
de quodam tertio, dicens: ego quidem dixi tibi de quo murmurabam:
|Ma di'~, idest, sed tu dic mihi, |s'io veggio qui colui~,
scilicet, Dantem: erant enim ibi tres poetae sine poena, sed
solus Dantes vivus, quem iste bene cognoscebat: unde dicit: |che
fuore trasse~, idest, in publicum, |le nuove rime cominciando~,
unam cantionem, quae incipit: |Donne ch'avete intelletto d'amore
Io vo' con voi della mia Donna dire~ etc.  

	|52-54.~  Et subdit poeta suam responsionem, etsi
Bonagiunta fuerat locutus caute, quasi dicens tacite: es tu ille
Dantes, qui tam egregie locutus fuisti de materia amoris?  Ipse
respondet caute et honeste, dicens, quod scripsit, secundum quod
amor dictavit sibi.  Dicit ergo: |et io a lui~, supple respondi:
|io mi son un che, quando Amore spira~, idest, inspirat mihi; et
non intelligas de amore divinae gratiae, sicut quidam falso
exposuerunt, immo de amore lascivo; |noto~, scilicet, in mente,
|e vo significando~, extra per versus amoris, |a quel modo che
detta dentro~, scilicet, secundum quod ipse amor inflammat me;
sicut olim Apollo dicebatur intrare pectora poetarum, et dictare
materiam describendam.  Et hic nota, quod olim fuit solummodo
dictamen literale tam in prosa quam in metro: postea forte a
ducentis annis citra inventum est dictamen vulgare, et fuit a
principio inventum pro materia amoris; sed hic poeta ipsum
mirabiliter traxit ad materiam honestissimam, qualis est in suo
poemate.  

	|55-57.  O frate.~  Hic poeta ostendit, quomodo
Bonagiunta extollit eum, et dat sibi palmam super omnes
contemporaneos inventores.  Unde dicit: |diss'egli~; ille
Bonagiunta, |issa vegg'io~, idest, nunc video et cognosco, |il
nodo~, idest, impedimentum, |e 'l novo chiodo~, idest,
retinaculum, |che ritenne 'l Notaio~: iste vocatus est Jacobus de
Alentino, et per excellentiam propter perfectionem artis dictus
est Notarius: |e Guittone~; iste vocatus est frater Guittonus de
Aretio pulcerrimus inventor in lingua materna, non tam ratione
stili, quam gravium sententiarum, quibus usus fuit in nudis
verbis, cuius librum ego vidi, |e me~, scilicet, Bonagiuntam, |di
qua dal dolce stil nuovo ch'io odo~, idest, circa stilum vestrum
dulcem, quasi dicat: nullus nostrum potuit attingere altum et
delectabilem modum Dantis.  

	|58-60.~  Et subdit Bonagiunta, se declarans: |io veggio
ben come le vostre penne~, in scribendo, |sen vanno strette~, non
vagantes, |di retro al dittator~, idest, amorem, sicut jam
dixisti, quod soles facere secundum quod amor dictat tibi; quasi
dicat: bene ostendis quod sis calidus amore quando scribis cum
ardenti ingenio, sicut solet dici vulgariter, quod male cantat de
amore qui non sentit.  Ideo bene cantarunt Virgilius, Ovidius et
alii poetae antiqui, et Sappho poetissa; et ut melius sit
exemplum, novissimus poeta Petrarcha non tam egregie scripsisset
in isto stilo nisi amor incendisset eum; et dicit: |che delle
nostre certo non avvenne~, ut scilicet nostrae pennae sectarentur
dictatorem, quasi dicat: stilus noster videtur frigidus.  Et hic
nota, lector, quod quasi omnes hic falluntur per errorem,
dicentes, quod per dictatorem debet intelligi Tullius summus
dictator et orator; sed nihil ad propositum, quia de tali
dictamine non loquitur hic iste, nec fuit nominandus hic inter
istos potatores, sed melius filius eius Cicero, de quo dicit
Plinius quod voluit auferre gloriam bibendi Marco Antonio
interfectori patris sui, qui ante eum avidissime apprehendit
palmam bibendi, facto volumine de sua ebrietate.  

	|61-63.~  Et ultimo Bonagiunta arguit quasi ex
indignatione caecum judicium quorumdam, qui ignoranter contendunt
de hoc.  Unde dicit: |e qual~, idest, quicumque, |si mette pi@u
oltre a guardar~, de hoc, |non vede pi@u~, idest, non cognoscit
plus, |dall'uno stilo~, scilicet, a tuo moderno |all'altro~,
scilicet, nostro antiquo; et dicit: |e quasi contentato si
tacette~, scilicet, quod tam pulcre detexerat veritatem.  Et hic
nota quantum poeta noster hanc materiam bassam exaltaverit et
velaverit verbis non apertis.  

	|64-69.  Come.~  Hic poeta finita tali materia, recessum
describit illarum animarum per unam comparationem satis claram,
dicens: |Tutta la gente che l@i era~, scilicet, gulosorum, quae
erat turba satis magna, |volgendo il viso~, quem prius tenebat
fixum in me, |raffrett@o suo passo~, festinaverunt tantum, quantum
retardaverant ad videndum Dantem vivum, dum loquebatur cum
Foresio et Bonagiunta: illa dico gens, |leggera per magrezza e
per volere~, quia libenter currebant ad purgationem, |cos@i come
gli augei~, scilicet, grues, |che vernan lungo 'l Nilo~, idest,
hyemant in AEgypto per quam labitur Nilus, |alcuna volta di se
fanno schiera~, cum magno ordine, |poi volan pi@u in fretta e
vanno in filo.~  Et nota quod comparatio est valde propria de
animabus levibus ad aves volantes: sicut enim grues cum magno
ordine solicitae de salute sua faciunt de se rectam lineam,
quando transeunt de Thracia regione frigida in AEgyptum regionem
calidam; ita recte animae istae avidae suae purgationis faciunt
de se longam et ordinatam aciem, quando volant per circulum
frigidum, ubi sunt poma frigida, et aqua frigida, temperantia
cibaria, et vina calida, versus circulum calidum, ubi est ignis
purgans luxuriosos: deinde volant versus circulum avarorum,
quorum regio est frigidissima, sicut grues similiter revertuntur
ad regionem frigidam.

	|70-75.  E come l'uom.~  Ista est tertia pars generalis
in qua poeta revertitur ad loquendum cum Foresio, qui praedicit
sibi aliqua futura in patria eorum.  Et primo describit
dispositionem Foresii per comparationem contrariam praecedenti;
quia sicut illi festinaverunt recessum, qui erant recentes, ita
Foresius tardavit incessum, qui erat fatigatus.  Sicut ergo
videmus quod in turba itinerantium festine, aliquando unus fessus
permittit alios praecedere et ipse remanet solus ad recreandum
spiritum, et sequitur plane confabulando cum alio viatore qui non
est de turba illa; ita recte nunc facit Foresius remanens cum
Dante, ita quod comparatio est propriissima.  Dicit ergo: |e
Forese si lasci@o trapassar la santa greggia~, gulosorum, qui
efficiuntur sancti per poenitentiam veram; |come l'uom ch'@e lasso
di trottar lascia andar la compagna~, quam postea reinveniet,
|finch@e si sfoghi l'affollar del casso~, idest, ut resumat
spiritum fatigatum.  Erat autem Foresius lassus quia affectus
fame et siti magna fecerat longum sermonem cum autore, ita quod
vix poterat respirare.  Et dicit: |e dietro meco sen veniva~,
plano passu, |dicendo: quando fia ch'io ti riveggia~?  

	|76-81.  Non.~  Hic poeta ponit responsionem ad
petitionem Foresii, ostendens dispositionem animi sui propter
indispositionem patriae.  Unde dicit: |rispos'io lui~, scilicet,
Foresio: |Non so quant'io mi viva~; bene dicit, quia nemo tam
divos habuit faventes crastinum ut possit sibi polliceri: |ma il
tornar mio~, scilicet huc post mortem, |non fia tantosto~, idest,
non erit ita festinum |ch'io non sia prima col voler alla riva~,
idest, ad terminum et finem vitae.  Et loquitur autor ad modum
boni viri, cui tardum videtur mori, quando videt desolationem
patriae futuram in brevi.  Ita dicebat recte Cato cum videret
parari bella civilia Romae; unde dicit: |per@o che 'l loco~,
scilicet, Florentia; |u' fui a viver posto~, idest, a parentibus,
vel fortuna, |pi@u si spolpa~, idest, spoliatur, excarnificatur,
|di ben~, idest, bonis viris et bonis operibus, |di giorno in
giorno~, idest, in dies: quasi dicat: vos, qui solebatis esse
pingues non ita paulatim demacramini, sicut Florentia plena de
die in diem videtur spolianda civibus; unde dicit: |e a trista
ruina par disposto.~  Hoc dicit, quia in illo millesimo concepta
erat civilis discordia cito parturienda, per quam ipse erat
expellendus non rediturus.  

	|82-87.  Or va.~  Hic poeta ostendit et ponit
consolationem Foresii super desolationem patriae, dicens, quod
cito veniet judicium Dei super illum, qui erit causa et
principalis autor istius turbationis.  Et ad intelligentiam huius
literae, quae multis videtur obscura, est sciendum, quod Cursius
de Donatis miles probatissimus animo, manu et lingua, qui
princeps partis nigrae, reductus in Florentiam per Carolum sine
terra deposuerat partem albam, cum esset in magno flore et
potentatu, factus est suspectus regentibus populum, vel quia
videbatur esse dominus, non socius; vel quia videbatur non digne
tractari, cum fuisset recuperator partis nigrae; sed praecipue
odiosus populo, quia factus fuerat socer Ugucionis de Fagiola
domini Pisarum potentissimi hostis fiorentinorum.  Quare
concitato tumultu populi timentis animosam audaciam eius, in
furore fuit citatus, bannitus, et condemnatus in parva hora; et
sub vexillo justitiae, cum potestate, capitaneo, et aliis
magistratibus itum est ad eum, tamquam reum maiestatis: qui
praesentiens impetum iratae multitudinis, praemuniverat se cum
suis in burgo sancti Petri, et potenter resistit usque in
vesperam: tandem destitutus sperato auxilio soceri, deseruit
domos, quae continuo sunt eversae.  Et fugiens solus, cum non
posset flectere precibus vel promissis milites catalanos
persequentes eum, timens fieri ludibrium hostium, cum esset
podagricus, permisit sponte se cadere ab equo, vel casu cecidit,
ut aliqui volunt.  Et cum equus traheret eum retento pede in
stapite, percussus est lethaliter in gutture ab uno milite: quem
moribundum quidam monachi portaverunt ad abbatiam sancti Salvi,
ubi sepultus est sine honore funeris.  Nunc ad literam dicit
poeta: |diss'ei~, scilicet, ille Foresius: |Or va', ch@e vegg'io
quel che pi@u v'ha colpa~, scilicet fratrem meum, |tratto a coda
d'una bestia~, scilicet, ab equo, deinde a daemone, |inver la
valle~, primo Arnalem, deinde infernalem.  Et dicit: |ove mai non
si scolpa~, quia in valle Arni numquam liberabitur ab infamia, in
valle inferni numquam liberabitur a poena.  Et tangit mortem
eius, dicens: |la bestia va pi@u ratto ad ogni passo crescendo
sempre~, in cursu forti, |finch'ella il percuote~, calcitrando
eum pedibus, vel collidendo eum per saxa, per terram, |e lascia
il corpo vilmente disfatto~; ita concussum et cruentatum, quasi
dicat tacite: juste sicut hostis patriae mortuus est tractus ad
caudam equi; unde melius fuisset sibi splendide vivere in pace in
terra sua, sicut frater suus Foresius.  

	|88-90.~  Et subdit quod cito erit haec justa vindicta,
dicens: |non hanno molto a volger quelle ruote~, scilicet, sperae
coelestes; unde interserit autor: |e drizz@o gli occhi al ciel~,
quasi dicat: non transibunt multi anni; nam octavo anno post hoc
tempus fuit, |che ti fia chiaro~, idest, erit tibi manifestum,
|ci@o che 'l mio dir pi@u dichiarar non puote~, quia praedico tibi
confuse illud, quod cito videbis.  Et sic vide qualiter Cursius
cordatus, corpore pulcer, potentiae avidus infeliciter
exterminatus est a suis nigris, quorum fuerat exaltator.  

	|91-93.  Tu.~  Hic ultimo poeta ponit licentiam et
recessum illius Foresii.  Unde dicit, quod Foresius conclusit:
|Tu ti rimani omai~, cum istis tuis, |ch@e 'l tempo @e caro in
questo regno~, scilicet, purgatorii; quia cum in omnibus rebus
sit carum, potissime in actu poenitendi; unde dicit: |s@i, ch'io
perdo troppo venendo teco s@i a paro a paro~, plano passu, quia
habeo celeriter currere cum aliis sub arbores ad purgationem
gulae; et tu cum carne non posses venire simul mecum.  

	|94-99.~  Et subdit formam recessus eius per pulcram
comparationem et claram, dicens: et ille Foresius; |si part@i tal
da noi~, sed, |con maggior valchi~, idest, passibus maioribus
quam fiat galopando; |qual esce alcuna volta di galoppo~, qui est
medius inter cursum et troctum, |lo cavalier di schiera che
cavalchi~, contra hostes, |e va per farsi onor del primo
intoppo~, idest, de primo occurrente sibi.  Et est comparatio
propria: sicut enim miles animosus libenter et prompte recedens a
suis accedit ad debellandum aliquem hostem; ita nunc Foresius
recedens ab istis libenter et animose cucurrit ad expugnandum
vitium gulae, quo nullum habuit unquam peiorem inimicum.  Et
dicit: |et io rimasi in via con essi due~, scilicet, Virgilio et
Statio, |che fur del mondo s@i gran marescalchi.~  Et optime
appellat istos duos magnos poetas; quoniam Virgilius egregie
descripsit naturas equorum, bella virorum; et Statius bella
graecorum, et uterque novit mores hominum, fortunas regnorum,
situs locorum etc.

	|100-105.  E quando.~  Ista est quarta pars generalis in
qua poeta describit aliam arborem sub qua cruciantur gulosi.  Et
primo ostendit qualiter sibi respicienti Foresium recedentem
apparuit arbor similis primae.  Unde continuans se ad
praecedentia, dicit: |E quando innanzi a noi s@i intrato fue~,
ille Foresius, |che gli occhi miei si fero a lui seguaci~, post
recessum suum, |come la mente~, scilicet mea fecit se sequacem,
|a le parole sue~, quae dixerat vaticinando de morte Cursii; quia
sicut cum oculis respiciebam ipsum recedentem, ita cum mente
respiciebam ad vaticinium eius; |parvermi rami d'un altro pomo~,
idest, arboris pomiferae, |gravidi~, idest, onusti, pleni multis
pomis, |e vivaci~, idest, virentes propter aquam recentem, quae
continuo irrigat eos.  Et dicit: |e non molto lontani~, idest,
longe a me, |per esser pur allora volto in laci~, idest, |in l@a~,
quasi dicat: rami arboris erant mihi satis propinqui, sed non
perpenderam citius, quia veniebam conferendo cum Foresio; deinde
respiciebam post eum recedentem: quo disparente, apparuit mihi
nova arbor.  Et hic nota quod ista arbor secunda est similiter
eversa sicut prima, et in omnibus simillima: et poeta punit istos
intra duas arbores: sed ista secunda videtur magis cruciare quam
prima, forte quia prima punit in quanto, secunda in quali; vel
quia prima punit epulones, secunda potatores qui magis peccant,
ideo durius cruciantur, ut statim patet.  

	|106-112.  Vidi.~  Hic poeta describit poenam novorum
gulosorum per pulcerrimam comparationem et manifestam, dicens:
|Vidi genti sott'esso~, idest, sub ista novella arbore, |alzar le
mani~, ad recipienda poma si forte caderent, |e gridar non so
che~, rogantes pro Deo remedium appetitui magno, |verso le
fronde~, ubi erant poma recentia, quae refrigerassent parum
guttura eorum sicca, a simili: |quasi bramosi fantolini e vani,
che pregano~, aliquem habentem pomum et ostendentem, |e 'l
pregato non risponde~, quia non porrigit sibi manum; |ma per far
bene esser lor voglia acuta~, idest, ut magis accendat appetitum
eorum, |tiene alto lor disio~, scilicet, pomum desideratum, |e
nol nasconde.~  Et hic nota quantum comparatio est propriissima:
tales namque gulosi sunt similes infantulis, qui sequuntur semper
passionem, et appetunt quicquid vident de novo, et saepe volunt
comedere et bibere.  Et si negatur eis quod appetunt statim
cruciantur, imo videntur suffocari et mori more praegnantium
mulierum; ideo hic tales molles justissime purgantur, quia vident
coram oculis pendentia poma, nec valent attingere illa, ex quo
magis crescit poena.  Et tangit recessum eorum dicens: |poi si
part@i~, illa gens, |s@i come ricreduta~, idest, sedata, quasi
dicat, fatigata quod plus non poterat, quia nihil lucrabatur.  

	|113-114.  E noi.~  Hic poeta tangit accessum suum ad
arborem post recessum illarum animarum, et admonitionem factam
sibi ab arbore, dicens: |e noi venimmo al grande albero~, sub
cuius umbra manent infinita millia gulosorum; |adesso~, idest,
statim, ad arborem, dico: |che tanti prieghi e lagrime rifiuta~,
quia non exaudit illos rogantes cum tanta aviditate, ut jam
dictum est.  

	|115-120.~  Et subdit vocem venientem ab arbore, quae
dicebat: |trapassate oltre senza farvi presso~, scilicet, prope
arborem magnam: et vide qualiter vox ista consonat cum voce
primae arboris; illa enim dixit: de hoc cito habebitis caristiam;
ista vero dicit: non appropinquetis ad pomum, pestiferum enim est
gustantibus; ideo tangit continuo originem eius, dicens: |legno @e
pi@u su~, in summitate montis, ut patebit suo loco, |che fu morso
da Eva~, quae degustavit de pomo vetito arboris scientiae boni et
mali, |e questa pianta si lev@o da esso~, scilicet, ligno.  Bene
dicit, quia in primo nata est gula, quasi dicat tacite: vitetis,
miseri, vitium gulae, quod fuit principium damnationis humani
generis, licet gustatio pomi proprie non fuerit causa, ut dicit
ipse Adam, Paradisi capitulo XXVI.  Et dicit: |s@i tra le frasche
non so chi diceva~, quasi dicat: audiebam vocem, sed non
dicentem.  Simile dixit de voce primae arboris, quod respiciebat
in vanum quis esset autor vocis, sed paruerunt sancto edicto. 
Unde dicit: |perch@e Virgilio, Stazio et io ristretti~, ad
fugiendam amplissimi ventris voraginem, |oltre andavam dal lato
che si leva~, idest, ascendit, quasi dicat, juxta ripam altam
montis, quia adhaerebant virtuti.  

	|121-123.  Ricordivi.~  Hic poeta ponit secundam vocem
quae docet refraenare gulam, memorans damnosos effectus eius; et
primo per exemplum Centaurorum.  Ad cuius intelligentiam est
sciendum brevissime quod Theseus clarissimus dux Athenarum, quasi
alter Hercules in virtute fortitudinis, dum praesens esset
nuptiis Pirithoi amicissimi socii sui, et Centauri calefacti cibo
et vino sponsam superbe rapere conarentur, magno labore, sed
maximo honore feliciter superavit: hanc pugnam jocosam diffuse
scribit Ovidius in maiori.  Isti quidem Centauri pro parte
homines, pro parte equi sunt stipendiarii, recte similes equis
suis moribus et vita; nullum enim animal est humilius, nullum
superbius domino suo: equus enim tanta fortitudine et velocitate
vigens pro vili cibo vult fieri alterius, domari, ligari, ferro
fraenari, calciari, armatum equitem ferre, stabulo carcerari; et
tamen non sicut servus, sed dominus, hostis et inobediens domino
suo: unde de equo dici potest illud quod quaesitum est de Julio
Caesare, scilicet, an fuerit expediens ventos flare, et Caesarem
nasci.  Ad propositum ergo ebrietas Centauros fortissimos
tradidit Theseo faciliter superandos.  Dicit ergo poeta: et illa
vox dicebat: |Ricordivi~, o amici gulae, amatores vini, |de'
maledetti~, Centauris, |formati nei nuvoli~; hoc dicit quia
Centauri finguntur geniti in aere, in nube, ad indicandum velocem
discursum eorum, et facilem dissolutionem, quia de hora in horam
disperduntur; ideo vane inflantur; |che satolli~, idest, qui
saturi, satii vino et cibo, |combattero Teseo~, idest,
impugnaverunt, |coi doppi petti~, idest, cum pectore humano et
equino.  Et hic nota quod in convivio Centaurorum a Baccho
concurritur ad Martem, ut misceant vinum cum sanguine, quod
noluerant lymphare aqua; ideo bene male captam cum sanguine
revomuere victoriam.  

	|124-126.  E degli.~  Hic ultimo poeta adducto exemplo
immoderate potantium vinum, qui pugnaverunt cum morte, adducit
exemplum immoderate bibentium aquam, qui turpiter exclusi sunt a
pugna et victoria gloriosa.  Et ad intelligendam literam est
prius memorandum, quod, sicut potest haberi ex libro Judicum et
Josepho libro Antiquitatum, cum hebraei urgerentur fame et bello
madianitarum, qui diu irato Deo oppresserant eos, conversi ad
Dominum cum precibus et lacrymis misericordiam petiverunt.  Tunc
angelus Domini apparuit Gedeoni juveni mandans ut liberaret
filios Israel.  Et cum Gedeon congregasset triginta millia
judaeorum, quae turba pauca videbatur respectu madianitarum, qui
tamquam locustae cooperuerant terram, Dominus mandavit Gedeoni ut
remitteret timidos, et reversi sunt viginti millia virorum. 
Iterum Dominus volens sibi victoriam non viribus hominum
imputari, mandavit Gedeoni ut duceret eos ad aquam in medio
ardore solis; et qui biberent cum manu duceret secum; qui autem
genibus flexis lamberent more canum, remitteret domum.  Quo
facto, inventi sunt trecenti tantum manu bibentes, cum quibus
Gedeon transiens Jordanem prima vigilia noctis invasit exercitum
inimicorum singulis portantibus singulas tubas, lagenas et
lampadas ardentes.  Et signo dato reperierunt omnes pulsare tubas
et lagenas concutere, retentis lampadibus cum sinistris.  Quo
monstro madianitae dormientes perterriti, et confuse se invicem
necantes conversi sunt in fugam; quos Gedeon persequens
trucidavit ad satietatem, et plena victoria potitus est, captis
ducibus et occisis quasi centum viginti millibus hostium et
arabum qui venerant in auxilium eorum; et quievit Israel
quadraginta annis, quibus Gedeon tenuit principatum.  Nunc ad
literam dicebat illa vox: |E degli ebrei~, supple, recordamini,
|ch'al ber si mostrar molli~, quia bibendo flexerunt genua, |per
che non gli ebbe Gedeon compagni~, illos molles.  Qui Gedeon fuit
omni virtute summus, ut dicit Josephus, |quando discese i colli~,
idest, castra vel montes, |inv#er Madian~, idest, contra
madianitas.  Et hic nota bene quod Gedeon judex hebraeorum ex
numero viginti millium subditorum reperit tantum tercentos
sobrios.  Et merito Gedeon ponitur in figura principis;
interpretatur enim Gedeon circuens inutile; et officium principis
est circuire inutilia, et ea delere vel revocare ad utilitatem;
et quod iniquum est excludere a finibus suis, ut sic victoriam
obtineat de hostibus; et legi subjicere quos a jugo servitutis
liberavit: et breviter princeps debet esse omni virtute summus,
qualis fuit Gedeon.  

	|127-129.~  Et concludit poeta in ista materia gulae,
dicens: nos tres, |s@i accostati a l'un de' duo vivagni~,
scilicet, dextero lateri montis, |passammo, udendo colpe della
gola~, quae praedicabantur a vocibus arboris; culpae, dico,
|seguite gi@a da miseri guadagni~, quot sunt committentes furta et
lenocinia propter gulam, imo mutantes amicitiam more canis cui
mutas nomen pro uno frusto panis.

	|130-132.  Poi, rallargati.~  Quinta et ultima particula
capituli, in qua poeta noster ostendit qualiter purgatus fuerit
vitio gulae ab angelo.  Et primo describit novam dispositionem
ipsorum trium, scilicet, magnam et longam meditationem.  Unde
dicit: |Ben mille passi e pi@u ci portammo oltre poi~, quasi
dicat: ivimus plusquam unum milliare postquam audivimus illas
voces, |rallargati~, quia ubi ibamus primo stricti ad ripam altam
montis, redivimus ad mediam viam dimittentes arborem post terga
nostra; nos dico, |contemplando ciascun senza parola.~  Et hic
nota, lector, quod autor non sine causa et sine magno ministerio
fingit quod iverint tantum abstracti sine locutione, cum essent
tres eloquentissimi poetae, nisi quod praeparabant ingenia ad
materiam sequentis capituli investigandam, quae profundissima
est, ita quod ad ipsam elucidandam laboraverunt simul tres,
scilicet Virgilius naturalis, Statius moralis, et Dantes divinus:
nam pauca capitula invenies in toto poemate quae habeant plus
difficultatis.  

	|133-135.~  Et subdit novam vocem auditam super nova
consideratione eorum, dicens: |subita voce~, quae non procedebat
ab arbore sicut praecedentes, sed ab angelo, |disse: che andante
pensando s@i voi tre soli~? quasi tacite tangit eorum, velut si
diceret: ista materia non fuit plene nota philosophis et poetis;
ideo dicit: |ond'io mi scossi~, idest, motus et turbatus sum, tum
quia vox fuit subita, tum quia non visa est humana, a simili,
|come fan bestie spaventate e poltre~, idest, pullae, quasi
dicat: eram juvenis et novus, ubi socii mei erant antiqui et
magis experti: ideo comparatio est satis propria de se ad pullum.  

	|136-141.  Drizzai.~  Hic poeta describit ipsum angelum
loquentem et dirigentem eos; unde dicit: |Drizzai la testa~,
idest, visum intellectualem, |per veder chi fossi~, scilicet,
autor illius vocis, sicut fecerat ad utramque arborem, sed non
frustra, quia ibi nihil vidit, hic vero rem nobilem; unde dicit:
|e giammai non si videro in fornace~, ignis ardentis, |vetri e
metalli s@i lucenti e rossi, com'io vidi un~; hic erat angelus
lucentissimus, ardentissimus ratione summae puritatis et
perfectissimae caritatis, |che dicea: s'a voi piace montar in
su~, erant enim in fine sexti circuli, |qui si convien dar
volta~; ostendebat angelus scalam quae ducit ad septimum
circulum; ideo dicit: |quinci si va chi vuol andar per pace~,
idest, qui quaerit facere pacem cum Deo, quem offendit, habet
transire per viam istam.  

	|142-144.~  Et subdit excellentiam ardoris et splendoris
angeli, dicens: |l'aspetto suo m'avea la vista tolta~, sicut
aspectus solis facere solet intuenti ipsum; ideo recurrit ad
refugium suum; unde dicit: |perch'io mi volsi indietro a' miei
dottori~, scilicet, ad Virgilium et Statium, quasi dicens: audite
quid dicit iste mirabilis: vadamus ergo, |come uom che va secondo
ch'egli ascolta~, idest, sicut audit a duce suo qui regit eum,
vel ab angelo qui dirigit eum ad omnem circulum.  

	|145-150.  E quale.~  Hic ultimo poeta describit
purgationem factam ab angelo a vitio gulae, qui leviter abrasit
ab eo sextum peccatum per unam nobilem comparationem venti levis,
qui transiens per aerem purum et solum virens spirat suaviter in
facies hominum.  Dicit ergo: |e mi senti' un tal vento~,
productum ex motu angeli volantis, |dar per mezza la fronte~, et
delere leviter unum P in illa ventilatione, |quale l'aura di
maggio~, idest, ventus mitis, |annunciatrice degli albori~,
scilicet, clarorum; |muovesi et olezza~, idest, in odorem spirat:
|aura~, dico, |tutta impregnata dall'erba e dai fiori~, per quos
transit.  Et dicit: |e ben senti' muover la piuma~, idest, pennam
alarum angeli; cuius suavitatem tangit per aliam comparationem
nobilissimam dicens: |che fe sentir l'orezza~, idest, umbram,
|d'ambrosia.~  Est autem ambrosia herba qua dicuntur pasci equi
solares a poetis.  Et nota quod, sicut dicit Plinius, Ambrosia
denominata est Artemisia ab uxore Manseoli regis, fructicosa ad
modum absynthii, cum foliis maioribus et pinguioribus, quae
nascitur in Cappadocia; unde dicit, quod ambrosia coronantur
cappadoces: de hac dicit Dyascorides, quod habet multas virgas
longas palmis tribus, et folia in initio minuta similia rutae; et
virgae sunt plenae semine quasi acinis, odorem vini habet, quae
non florescit, radix eius subtilis et longa duobus palmis, latine
appellatur millefolium, et est calida et sicca sicut ambra.  Et
dicta est ambrosia, quasi aurosia: aurosis enim graece dicitur
cibus vel esca; ideo equi solis finguntur pasci ea.  Quis nunc
non videat quantum similitudo sit propria; quia angelus nunc
ventilando propinat coelestem escam autori, qua pasceretur aliter
quam isti gulosi odore pomi et aquae, quo ita cruciantur amare. 

	|151-154.~  Et subdit poeta claudens capitulum: |e senti'
dire~, illum angelum, |beati~, supple sunt illi, |cui alluma~,
idest, quos illuminat, |tanto di grazia~, et vere beati, quia
pauci, |che l'amor del gusto~, idest, appetitus edendi et
bibendi, |non fuma~, idest, non emittit, |troppo disir~, idest,
immoderatum desiderium, |nel petto lor~, cui vicinum est guttur,
|esuriendo~, idest, desiderando edere, |sempre quanto @e giusto.~ 
Tantas enim escas sumere debemus quibus non oneretur corpus, nec
libertas animae praegravetur, ut ait Hieronymus, qui optime in se
hoc probavit: sed et plus fugienda est ebrietas quam esca; nam
natura dedit ad potum saluberrimum liquorem aquae, quo caetera
animalia utuntur, ut dicit Plinius.  Et Loth, qui evaserat liber,
ex ebrietate corruit in incestum.


