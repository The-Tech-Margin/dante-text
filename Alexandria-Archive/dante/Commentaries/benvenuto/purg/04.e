	|SUMMARIUM.~  CANTUS QUARTUS, ^in quo tractat sicut
secutus est Virgilium super montem declarantem sibi alia de
planetis; et sequitur sicut invenerunt spiritus illorum qui
negligentes fuerunt, sub titulo Belacquae, loquentes Danti et
declarantes ei quaestionem restaurandi tempus.~

	|Proemio.~  ^Quando per dilettanze ovver per doglie.~ 
Postquam in superiori capitulo proxime praecedenti poeta noster
tractavit et determinavit de secunda specie negligentium, qui
distulerunt poenitentiam ad ultimum vitae propter
excommunicationem; nunc consequenter in isto capitulo quarto agit
et tractat de tertia specie negligentium, qui cessaverunt facere
opera meritoria usque in finem propter solam pigritiam et
ignaviam.  Et praesens capitulum videtur per se distinctum in
tres partes generales; in prima quarum poeta continuans se ad
praecedentia describit suam dispositionem et viam per quam
intravit in montem.  In secunda describit dispositionem coeli
illius hemisperii inferioris, ibi: ^A seder ci ponemmo.~  In
tertia et ultima describit sectam istorum pigrorum, et unum
illorum in speciali, qui moderne fuerat sibi notus in vita, ibi:
^Ma se a te piace.~  

	|1-12.~  Ad primum dico quod poeta describit per
continuationem dispositionem suam circa materiam praecedentem. 
Et istud capitulum non est minus subtile quam praecedens; cuius
prima pars est naturalis, secunda astrologica, tertia moralis. 
Et in ista prima parte continuativa, poeta sententialiter vult
dicere, quod ipse cum tanta attentione steterat intentus ad
audiendum regem Manfredum loquentem secum, quod multum temporis
transiverat, quod ipse non perpenderat.  Volens autem hoc
ostendere praemittit abstractionem quae aliquando accidit animae
nostrae, scilicet quod ita interdum occupatur tota circa unam
passionem, quod non vacat alicui alteri rei de mundo; sicut
contingit in forti laetitia vel tristitia; sicut ita abstrahitur
circa cantum, vel planctum, quod nihil aliud sentire videtur. 
Nunc ordina literam, quae non est minus intricata quam sententia
abscondita, et construe sic: |l'anima~, scilicet rationalis
intellectiva, |par ch'a nulla potenzia pi@u intenda~, idest,
videtur vacare nulli potentiae particulari, sed tantum soli
potentiae intellectivae: |quando ben si raccoglie ad essa~,
idest, quando ipsa anima fortiter se restringit ad se, |per
dilettanze ovver per doglie~, idest propter gaudia magna, vel
dolores, |che alcuna vert@u nostra comprenda~, idest, quas
delectationes et dolores, aliqua nostra potentia, sicut auditiva
vel visiva, ita capiat et recipiat fixe: aliqui tamen textus
habent |l'anima buona~, sed prima litera est melior.  Et continuo
confirmat et glosat dictum suum per effectum, dicens: |e per@o,
quando s'ode cosa o vede~, scilicet, aliquid delectabile vel
tristabile per potentiam sensitivam, |che tegna forte a s@e
l'anima volta~, idest, potentiam intellectivam intentam et
ligatam circa illud unum, |vassene 'l tempo e l'uom non se
n'avvede~, idest, non perpendit; et declarat hoc dicens:
|ch'altra potenzia @e quella che l'ascolta~, idest, sensitiva per
auditum, |et altra quella che ha l'anima in terra~, scilicet,
intellectiva; |questa @e quasi ligata~, scilicet intellectiva,
quae est tota dedita uni ex passionibus suis, |e quella sciolta~,
idest et potentia sensitiva est libera ab intellectu.  

	|E questo.~  Hic poeta incidenter damnat unum errorem. 
Ad cuius cognitionem est notandum, quod fuit opinio quorumdam
philisophorum antiquorum quod in homine esset triplex anima
distincta, scilicet vegetativa, sensitiva et rationalis; et quod
per vegetativam foetus reciperet incrementum, sicut plantae: per
sensitivam haberet sensus postquam foetus esset formatus et
organizatus, sicut et bruta habent; et per rationalem
intelligeret, et esset homo.  Et sic una anima accendebatur supra
aliam, ut dicitur in litera; quem errorem poeta reprobat, quia,
si hoc esset verum, sequeretur quod in quolibet puncto vel
instanti quaelibet istarum trium animarum operaretur potentiam
suam per se, quod patuit nunc esse falsum circa casum eius, quia
anima eius sic vacavit potentiae intellectivae, quod sensitiva
non perpendit de cursu solis.  Veritas autem est quod una et
eadem anima rationalis habet dictas tres potentias, sicut dicetur
XXV huius Purgatorii.  Ad literam ergo; poeta dicit: |e questo~,
scilicet, quod dictum est de anima in totum occupata, |@e contra
quell'errore~, scilicet pravum, |che crede~, et male, |che
un'anima sovr'altra in noi s'accenda~, et est hic parenthesis,
idest, una interpositio.  

	|13-18.  Di ci@o.~  Hic poeta applicat casum positum de
anima occupata ad suum propositum, dicens: |di ci@o~, idest, de
tali occupatione, |ebb'io esperienzia vera, udendo~, scilicet,
cum integritate animae, |quello spirto~, scilicet Manfredum
regem, |et ammirando~, quia dicebat tam pulcra et notanda de
infinita misericordia Dei.  Et vere potentia intellectiva nostri
poetae fuit valde occupata circa pulcram fictionem factam de
Manfredo, ita quod multum expenderat temporis, licet non
inutiliter; unde dicit: |ch@e ben cinquanta gradi salito era lo
sole~: vult dicere quod jam transierant quasi tres horae diei,
quia sol ascenderat supra hemisperium illud per quinquaginta
gradus.  Nam totus zodiacus dividitur in duodecim signa, et
quodlibet signum habet triginta gradus, et sic totus zodiacus
secundum astrologos continet gradus tercentum sexaginta; et non
intelligas de motu proprio solis, quia sol stat per unum mensem
in uno signo, sed de motu firmamenti violento.  Unde nota quod
firmamentum movetur ab oriente in occidentem suo motu naturali,
et trahit secum omnes speras planetarum in una die naturali,
videlicet in viginti quatuor horis; sed sol et caeteri planetae
moventur motu proprio contra firmamentum.  Accidit igitur de sole
sicut de formica supra rota, quae moveatur motu contrario motui
rotae, ita quod rota facit saepe totam revolutionem suam antequam
formica percurrat unum clavum rotae.  Sol ergo movetur in suo
signo, sed velociter tractus a firmamento circuit totum coelum in
una die.  Dicit ergo poeta: |et io non m'era accorto~, scilicet
de tanto ascensu solis, |quando venimmo~, ad locum, |dove quelle
anime ad una~, idest, simul, |gridaro a noi: qui @e vostro
dimando~, quasi dicat: hac debetis intrare.  

	|19-24.  Maggiore.~  Hic poeta describit introitum montis
arctum et asperum per unam comparationem domesticam de vado arcto
et aspero vineae, quod vinitor claudit cum paucis spinis, quando
uva incipit maturari; unde dicit: |l'uom della villa~, custos vel
cultor vineae, |impruna~, idest, inspinat; nam prunus est arbor
spinosa, |molte volte con una forcatella di sue spine~, idest,
cum pauculis spinis, quas coepit cum furcula, |quando l'uva
imbruna~, idest, maturescit, quia in uva nigra citius apparet
maturitas, et talis habetur communiter Florentiae, |maggior
aperta~, idest, vadum latius, |che non era lo calle~, idest,
stricta semita, |onde saline lo duca mio~, idest Virgilius qui
semper praecedebat, |et io appresso soli~, quia aliae animae non
intraverunt viam istam, unde dicit: |come da noi la schiera si
part@ine~, idest, quam cito acies illarum animarum, quam ducebat
rex Manfredus, recessit a nobis, quia potest vagari circa montem,
sed non ingredi.  Et hic nota quantum ista comparatio, quae
videtur tam rustica, est civilis; nam poeta noster velut rusticus
hucusque fuerat sylvestris et ambulaverat per sylvam, idest
materiam vitiorum asperam, incultam; nunc autem volebat intrare
vineam cultam, idest, materiam virtutum, in qua virtus fuerat
sibi acerba hucusque, sed nunc incipiebat parva rimula sentire
maturitatem et dulcedinem eius; sed adhuc aliquae spinae
peccatorum claudebant sibi viam, quae ab initio videtur valde
arcta et ardua, ut bene jam dictum est, sed melius et plenius
tangitur in isto capitulo.  Nota etiam quod hic est primus
ingressus montis, de quo poeta breviter vult dicere, quod licet
introitus vineae sit difficilis ad intrandum tali tempore, tamen
iste introitus montis erat difficilior sine comparatione, ut
statim monstrabunt comparationes sequentes.  

	|25-30.  Vassi in Sanleo.~  Hic poeta noster explicat
difficultatem et asperitatem istius loci per comparationes
pulcriores; et videtur velle dicere summarie: si bene recogito et
revolvo in mente mea, nunquam reperi in mundo nostro aliquem
locum ita asperum, ad quem non possit fieri ascensus et descensus
aliquo modo.  Nam cum pedibus itur in omnem montem altissimum
Italiae; sed ad istum non sufficiunt pedes et manus sine alis. 
Dicit ergo: |vassi in Sanleo~, idest, ascenditur ab homine
vivente.  Ad quod sciendum quod Sanctus Leo est civitas
Romandiolae in Montefeltro, jam satis deserta tempore nostri
poetae, et hodie plus; in altissimo monte sita, montibus
altissimis aggregatis circumcincta, ita quod colligit intra
fortilitium fructus et omnia necessaria ad victum et
substentationem humanae vitae, sicut et Samarinum castrum
naturali situ munitissimum et optimum distans a Sancto Leone per
quatuor milliaria, et ab Arimino per decem, mirabile fortilitium. 
Et nota quod comparatio est propriissima; nam recte civitas
purgatorii est similis Sancto Leoni, quia est in altissimo monte
situata, et est deserta, habens raros habitatores, ubi infernalis
est frequens gentibus; et est fortissima, tuta ab insidiis et
insultibus hostium, sicut Sanctus Leo.  Et dicit: |e discendesi
in Noli~: Noli est quaedam terra antiqua in riperia Januae supra
mare, subiecta monti altissimo scabroso, ad quam est
difficillimus descensus, ita ut Noli videatur recte dicere
descendenti: noli ad me accedere, quasi dicat poeta tacite: ego
descendi cum pedibus usque in profundum abyssi, sed huc non
poteram ascendere sine alis; quia difficilius est ascendere quam
descendere, ut dicetur infra.  Et dicit: |Montasi in su
Bismantoa.~  Et hic oportet scire quod Bismantoa est petra
montanea in montibus Regii, tota saxea viva altissima, ita quod
superat omnes colles vicinos, et habet unam solam viam in
circuitu, quam pauci defenderent a toto mundo; in cuius summitate
est planities, quae colitur quando est opportunum, et loca
circumvicina sunt sylvestria et aspera; unde habitantes in plano
inferius refugiunt ad istum locum tutissimum tempore belli. 
Accidit autem quod tempore, quo Henricus VI venit in Lombardiam,
cum Ghibertus de Corigia dominus Parmae convenisset cum eo, quem
tamen postea deseruit, nobiles regini multum timentes sibi ab
Henrico, deliberaverunt relicta patria, sicut olim athenienses
fecerunt, reducere se ad praedictam petram inexpugnabilem, et ibi
expectare ad tempus ad evitandum impetum belli; sed non fuit
expediens, quia dictus Ghibertus, recedens a campo imperatoris
incitavit bononienses, florentinos et alios contra illum.  Erat
autem civitas Regina in magno flore, frequens multitudine populi,
abundans multis nobilibus domibus, quae in tam brevi cursu
devenit ad tantam desolationem, quod eius cives sunt dispersi per
totam Italiam.  Et hic nota quod hic mons Bismantoae videtur
habere magnam similitudinem cum monte purgatorii, quia est
altissimus mons, elatus ad sidera, fortissimus, ex vivo saxo, ad
quem non ascenditur nisi per unam viam tortuosam; et in summitate
est fertilis, ubi homo stat tutus ab hostibus, circumsonantibus
undique strepitibus bellorum; et haec omnia invenies in isto
monte purgatorii, si voles perspicaciter intueri.  Unde homo
stans in summitate huius petrae, videtur omnia habere sub
pedibus, ita quod terra inferior videtur esse infernus infimus
illi.  Ita vir positus in summitate montis purgatorii, idest, in
perfectione virtutis, videt infernum sub pedibus suis, qui est
locus suppositus et oppositus isti; et sic propinquius coelo
speculatur alta et divina.  Ergo bene dicit poeta: |montasi su
Bismantoa~, idest, usque ad summitatem quae plana est; et addit,
|in cacume~, hoc dicit, quia in ista summitate est una pars in
extremo eminens et altior.  Modo vult dicere autor quod non solum
ab homine potest iri ad summitatem huius montis, sed etiam ad
ipsum cacumen particulare.  Non ergo dicas, sicut aliqui
ignoranter, quod |cacume~ sit alius locus distinctus ab isto,
scilicet unum castellum altissimum, nescio ubi; quod totum est
vanum, et praeter intentionem poetae; et ut cito dicam, iste est
singularis locus fortissimus in Lombardia, sicut Samarinum in
Romandiola, et tamen uterque aditur; unde dicit: |con esso i
pei~, quasi dicat cum labore corporali; |ma qui~, scilicet ad
montem purgatorii, |conven ch'uom voli~; et quia dixerat in
praecedenti capitulo quod ipse non habebat alas, sicut Angelus,
ad ascendendum, ideo ne videatur nunc desperare, glosat dictum
suum, et ostendit quod homo potest sibi facere alas; unde dicit:
|dico con l'ali isnelle~, idest, velocibus, |e con le piume del
gran disio~, idest, et cum pennis magni desiderii, idest, cum
labore animi praecedente ratione; ideo dicit: |diretro a quel
condotto~, idest Virgilio qui faciebat sibi scortam et securum
conductum, |che speranza mi dava~, scilicet ascendendi licet
videretur durus callis, |e facea lume~, quia erigebat eum in
altum.  

	|31-36.  Noi.~  Hic poeta descripta difficultate
introitus valde egregie, nunc describit ipsum iter eorum dicens:
|Noi salivam~, idest, ascendebamus a parte orientis, ut dicet
paulo post, |per entro il sasso rotto~, idest, viam excavatam
intra montem, quae via erat a lateribus arcta, et inferius
aspera; unde dicit: |e d'ogni lato ne stringea lo stremo~, ita
quod a dextra et sinistra tangebat ripam, quia angusta est via
virtutis, et quod plus est, |e il suol~, idest, terra, |di sotto
voleva e piedi e man~, idest exigebat quod manus succurreret
pedi, sicut videmus accidere ascendentibus montem asperum.  Per
pedem potes intelligere amorem et affectionem, per manum
operationem, quia virtus moralis in operatione consistit, ut vult
philosophus primo Ethicorum; vel dic quod non solum bona animi
dispositio, sed etiam operis satisfactio requiritur tendenti ad
poenitentiam.  Et subdit quomodo petiverit a Virgilio de
ulteriori via tenenda dicens: |Maestro mio~, idest, o Virgili,
qui docuisti me omnem viam, |diss'io: che via faremo? poi che noi
fummo in su l'orlo supremo~, idest, postquam pervenimus ad finem
illius viae cavatae in ultima extremitate, |dell'alta ripa~,
ipsius montis, |a la scoperta piaggia~, idest, ripam, quia prius
iverant cooperti intra illam viam.  

	|37-39.  E quegli.~  Hic poeta ponit responsionem
Virgilii cum optimo consilio circa viam novam dicens: |e quegli a
me~, scilicet Virgilius respondit: |nessun tuo passo caggia~,
idest, declinet in dexteram vel sinistram, quia ibi non erat
signata via certa, ideo non erat recedendum a duce, qui tenebat
medium rationis: unde dicit: |pur suso al monte~, tendens in
altum, |dietro a me acquista~, sequens vestigia mea, |finch@e
n'appaia alcuna scorta saggia~, idest, quae sciat docere nos
viam, sicut paulo ante fecit alia turba animarum.  

	|40-42.~  Et describit poeta altitudinem montis, et
rectitudinem viae per unam nobilem comparationem, dicens: |lo
sommo era alto~, idest, cacumen montis erat altum, et tam altum,
|che vincea la vista~, quia oculus humanus non potest attingere
summitatem huius montis qui attingit coelum, ut saepe jam dictum
est et saepius dicetur, |e la costa~, idest, tumorositas et
repentia montis, |assai pi@u superba~, idest, multo plus rigida et
recta, |che lista~, idest, linea, |da mezzo quadrante a centro.~ 
Et non intelligas, lector, sicut multi male intelligunt hic, quod
ista costa esset ita recta, sicut una linea longa, quae respicit
sursum, quia si ripa fuisset ad modum muri, nunquam Dantes
potuisset ire cum pedibus suis: unde vidisti, quod jam totiens
Virgilius portavit ipsum in inferno, quando invenerunt tales
vias; sed per purgatorium nunquam portabit ipsum.  Sed ad
intelligentiam huius comparationis debes notare quod tria sunt
instrumenta quibus communiter utuntur astrologi, scilicet, spera
materialis per quam ostendunt corpus coeli cum circulis suis,
cuius cognitio est necessaria ad cognitionem poetarum: secundum
vocatur astrolabium, quod est instrumentum spericum recte ad
modum incisorii, in quo ostenditur tota dispositio coeli: tertium
vocatur quadrans, et est quarta pars astrolabii, in quo
continetur breviter quicquid est in astrolabio.  Et ut dem
exemplum grossum, istud instrumentum est recte sicut si dividas
unum incisorium in quatuor quarteria aequalia: una pars vocabitur
quadrans.  Modo ad propositum in isto quadrante est una linea
media quae incipit a centro, idest, ab illa puncta acuta et
trahitur aequidistanter usque ad extremam circumferentiam; et
ista linea, si ponis quadrantem in plano in uno latere suo,
videbis clare quod stabit satis alta, sed non nimis, ita quod si
autor dicit quod costa montis erat magis superba quam linea ista,
vult dicere in effectu quod erat multum difficilis ad
ascendendum, sed non tamen impossibilis, sicut potes clare videre
in figura hic a latere posita.  

	|43-48.  Io.~  Hic poeta describit lassitudinem suam,
quam in brevi contraxit ex itinere isto cum consilio Virgilii,
dicens: |Io era lasso~, scilicet valde cito, |quando
incominciai~, scilicet, dicere Virgilio qui nimis celeriter
procedebat in via: |O dolce padre, volgiti~, scilicet retro, |e
rimira com'io rimango sol~, sine te, |se non ristai~, idest, nisi
arrestes te, et expectes, et des spatium respirandi; et per hoc
poeta vult dicere, quod licet haberet animum promptum, tamen
habebat corpus debile.  Et vere homini tendenti nuper ad tam
arduum montem, modicus labor est sanus et de facili fatiscitur;
ideo ponit responsionem Virgilii, dicens: et ille Virgilius,
|disse: figliuolo mio~, vocat eum filium, quia vocaverat eum
patrem, |infin quivi ti tira~, idest, usque ad istum locum
certum; unde dicit: |et additommi un balzo~, idest, et digito
demonstravit unum gradum, |un poco in sue~, scilicet, propinquum
sibi, |che da quel lato il poggio tutto gira~, idest, mons totus
declinat et dilatatur: et per hoc moraliter admonet, quod homo
tendens primo ad virtutem debet cum moderamine certo gradatim
ascendere et eligere sibi omni die certam particulam, quia totam
virtutem non posset simul vel cito amplecti; ideo bene Virgilius
assignavit sibi certum terminum.  

	|49-51.~  Idcirco statim ponit bonum effectum huius boni
consilii, dicens: |s@i mi spronaron le parole sue~, idest, adeo me
incitaverunt ad viam, |ch'io mi sforzai, carpando apresso a lui~,
quia quando homo est factus certus termino propinquo, non ita
gravatur quantumcumque fessus; unde dicit: |tanto che 'l cinghio
sotto i pi@e mi fue~, idest, donec ascendi illum gradum quem
monstraverat mihi.  Cinghium enim appellant montani zonam
quamdam, quae apparet naturaliter in saxo, et sic requievit ibi
cum corpore, sed non cum animo.

	|52-54.  A seder ci ponemmo.~  Ista est secunda pars
generalis, in qua poeta noster describit dispositionem coeli
illis existentibus in illo hemisperio; et primo continuans dicta
dicendis ostendit quomodo dederit se quieti corporis et labori
mentis, dicens: |ambedui~, scilicet, ego Dantes fessus et
Virgilius gratia mei, |ci ponemmo a seder ivi~, scilicet, in illo
balcio sive cinghio praeostenso; et vere erat opus quiete bona ad
istam speculationem describendam; |volti a levante~, idest,
volventes visum versus ortum solis, |onde eravam saliti~, idest,
a qua parte orientis intraveramus primo ascensum montis, |ch@e~,
idest, qui oriens, |suole giovar~, idest, delectare, |altrui a
riguardare.~  

	|55-57.~  Et tangit modum suae inspectionis, dicens,
quod, ut vigoraret visum ad respiciendum melius solem, reflexit
oculos ad terram; unde dicit: |gli occhi prima drizzai ai bassi
liti~, idest, ad extremam ripam illius insulae planae et bassae,
ubi sol primo oriebatur, ubi fuerat lotus rore et cinctus junco a
Virgilio, quasi dicens tacite in mente sua: si non tantum me
humiliassem, non essem jam tantum exaltatus; et ab inde oritur
sol, idest, gratia Dei facientibus tale iter.  Unde dicit:
|poscia gli alzava al sole et ammirava~, quia videbat contrarium
eius, quod erat solitus videre; et ecce, |che da sinistra
n'eravam feriti~, scilicet ab ipso sole, et sic umbra erat
proiecta in dextram.  Unde nota quod si homo est conversus ad
orientem in isto nostro hemisperio habitabili, sol ferit ipsum a
dextra et jacit umbram a sinistra.  In illo hemisperio inferiori
facit contrarium; ideo nunc sol feriebat Dantem a sinistra et
jacebat umbram in dextram, quia noster occidens est ibi oriens et
e converso; et ita quando in nostro est nox, in illo est dies. 
Nota etiam quanta arte utitur hic poeta noster in ista fictione,
quia tacite dat intelligi quod vir sapiens, qui nunquam vult
perdere tempus, quando fessus cessat ab operatione virtutis,
vacat scientiae meditando cum mente circa aliqua pulcra, sicut
ipse nunc circa subtilia contra pigros et ignaros qui faciunt
residentiam hic. 

	|58-60.  Ben.~  Hic poeta ostendit quomodo Virgilius
perpendit de eius admiratione et admirationis causa, dicens: |Ben
s'avide il poeta~, idest, bene perpendit Virgilius, |ch'io stava
stupido tutto~, idest, stupefactus novitate rei mirabilis et
insolitae mihi, |al carro della luce~, idest, solis, cui poetae
attribuunt quadrigam, idest, currum quatuor rotarum, quia sol
efficit nobis quatuor tempora anni, quibus velociter currit, et
lucem suam dispensat et distribuit omnibus; et dicit: |ove tra
noi et Aquilone intrava~, idest, inter ipsos et septentrionem; et
intellige quod Virgilius et Dantes erant nunc in hemisperio illo
inferiori, quoniam in nostro hoc est impossibile.  Videmus enim
solem nasci ex dextra parte, quasi inter orientem et austrum, et
occidere in sinistra parte in obliquum quasi inter occidentem et
septentrionem: hoc autem certum est contingere non ex motu ipsius
solis, sed ex motu firmamenti, a quo quotidie refertur ad
occasum, quod firmamentum movetur oblique nobis; ideo bene dicit
Dantes quod sol intrabat ibi inter eos et septentrionem, quia
occidens nostrum est oriens ibi.  Unde nota ulterius quod a
tribus partibus terrae, scilicet oriente, occidente, meridie,
splendor solis potest intrare in quamcumque domum, sed a
septentrione nunquam; quod ideo contingit, quia sol nunquam venit
ad septentrionem.  

	|61-66.  Ond'elli a me.~  Hic poeta noster ostendit
qualiter Virgilius declaraverit sibi quare et qualiter sol intrat
aliter in illo hemisperio, aliter in nostro.  Sed antequam
descendam ad expositionem literae, ad illius claram
intelligentiam oportet primo aliqua notare.  Et primo quod coelum
est corpus spericum, in cuius medio est unus circulus, dividens
ipsum coelum in duas partes aequales, qui vocatur aequinoctialis:
sunt et alii duo circuli aequidistantes ab illo, alter a dextra,
alter a sinistra, qui dicuntur tropici; quorum unus vocatur
tropicus cancri, sive aestivalis, quia cum sol pervenerit ad
circulum istum in signo cancri facit nobis aestatem; alter vero
appellatur tropicus capricorni, sive hyemalis, quia quando sol
pervenit ad istum circulum in signo capricorni facit nobis
hyemem: et dicitur tropicus, idest, conversivus, quia cum sol
pervenit ad utrumque istorum convertit cursum suum, et
retrocedit; unde nunquam potest exire istos confines.  Ulterius
coelum in extremitatibus suis habet duo puncta super quae
volvitur, quae appellantur poli, quorum unus est in septentrione
altus et elevatus nobis, ubi est tramontana; alius est in meridie
nobis bassus et occultus.  Adhuc est in coelo quidam circulus
obliquus qui per transversum amplectitur tres primos circulos,
scilicet aequinoctialem, et duos tropicos; et iste circulus
graece vocatur zodiacus, idest, circulus animalium, quia in eo
sunt signa sub quibus continuo currit sol et caeteri planetae;
tamen sol semper vadit per mediam lineam zodiaci, quae vocatur
ecliptica; alii planetae non.  Est etiam sciendum, quod sex signa
appellantur septentrionalia quia respiciunt septentrionem,
scilicet aries, taurus, gemini, cancer, leo, virgo; et quando sol
est in istis facit nobis aestatem et calorem, quia respicit nos
magis alte et recte.  Alia sex signa appellantur meridionalia,
quia respiciunt meridiem, scilicet libra, scorpius, sagittarius,
capricornus, aquarius, pisces; et quando sol est in istis signis
facit nobis hyemem et frigus, quia respicit nos magis oblique et
basse, ut haec omnia habentur clare in tractatu sperae.  Nunc
veniamus ad literam, cuius sententia prius est summanda.  Dico
ergo quod Virgilius vult dicere in effectu quod si sol qui est
modo in ariete, esset ita in signo geminorum, ipse videret
zodiacum volvi vicinius septentrioni; et hoc est verum, quia,
sicut patet ex jam dictis, signum geminorum est juxta signum
cancri, in quo est sol altissimus, ita quod si sol esset in
geminis melius videretur zodiacus ea parte, qua respicit polum
nostrum, et ita si esset in cancro multo plus.  Ordina sic
literam: |Ond'elli a me~, supple Virgilius dixit: |tu vedresti il
zodiaco rubecchio~, idest, rubicundum, qui habet in se duodecim
signa flammantia, unde appellatur signifer, |rotare~, idest,
circuire, |ancor pi@u stretto~, idest, magis prope, |all'Orse~,
idest polo arctico, ubi sunt duae ursae, scilicet maior et minor,
de quibus dicetur alibi saepe et praecipue Paradisi capitulo
XIII, |salvo se non uscisse~, scilicet, ille zodiacus, |fuor del
camin vecchio~, idest, antiquo, quod facit inter duos tropicos,
quod est impossibile per naturam.  Et hoc dicit: |se Castor e
Polluce~, idest, gemini, |fossero in compagnia di quello
specchio~, idest, corporis luminosi, scilicet solis, in quo se
caetera lumina speculantur; unde dicit: |che gi@u e su del suo
lume conduce~, idest, in hemisperio inferiori et superiori, vel
ad superiores et inferiores stellas.  Sed ne remaneat aliquid
obscurum in ista litera tam bene declarata, est ulterius
inquirendum, quare Castor et Pollux ponuntur hic pro signo
geminorum.  Ad quod est sciendum quod Jupiter rex cretensis
tempore quo regnavit, viguit tanta magnanimitate et felicitate,
quod omnes viri illustres, et mulieres graecorum finguntur a
poetis graecis traxisse originem ab eo.  Finxerunt ergo quod ex
Jove in specie cigni, idest forma pulcritudinis, et ex Leda uxore
Tyndari nati sunt duo filii gemelli ex uno ovo, idest, ex uno
germine et semine, et duae filiae gemellae ex alio ovo, idest,
germine.  Gemelli fuerunt Castor et Pollux duo fratres, qui simul
nati habuerunt parem formam, virtutem et fatum.  Gemellae fuerunt
Helena et Clytemnestra eodem partu natae, quae habuerunt
paritatem vitii et vituperii, scilicet libidinis; quia Helena
adultera Paridis fuit causa tanti belli et excidii nobilissimae
Troiae; Clytemnestra vero adultera AEgisthi sacerdotis, fuit
causa mortis nobilissimi ducis graecorum contra Troiam.  Ad
propositum ergo: cum Paris rapuisset Helenam, isti duo reges
fratres eius, audito rumore infami, subito ascenderunt unam
galeam, et velocissime secuti sunt eum; sed statim orta valida
tempestate absorti sunt in mari; et quia nunquam postea visi
sunt, nec scitum fuit de eorum morte vel sepultura, facile
persuasum est vulgo, quod fuerant rapti in coelum propter eorum
virtutem et gloriam, sicut recte accidit de Romulo in simili casu
tempore mortis violentae eius.  Poetae vero finxerunt quod erant
conversi in sidera geminorum; unde Homerus XI Odysseae introducit
Ulyxem dicentem: |Et Ledam vidi Tyndari uxorem, quae sub Tyndaro
fortissimos genuit filios, Castorem equo bellicosum, pugillo
bonum Pollucem.~  Aliquando certe vicissim vivunt, aliquando
autem moriuntur, idest, quia quando unus vivit alter moritur, et
e converso; quod ideo fictum est, quia eorum stellae ita se
habent, quod una apparente, altera latet et e converso.  Est
autem signum geminorum signum humanum, quo ascendente, poeta
noster natus est; ideo fecit libentius mentionem de signo
geminorum, quod libentius contemplabatur in zodiaco, cum ita
bene, imo melius, posset dicere de cancro, qui magis distat ab
aequinoctiali et magis appropinquat polo.  

	|67-75.  Come.~  Hic Virgilius docet poetam cognoscere
diversum introitum solis et diversam umbram, per unam figuram et
demonstrationem claram; et breviter dicit: considera in mente tua
quod mons Syon qui est in Hierusalem, quae est in medio mundi in
terra habitabili, sit directe oppositus huic monti purgatorii, in
quo nunc es; et videbis clare quomodo sol movetur nobis spariter
ab illis qui sunt ibi, quia scilicet ferit illos a dextra, et
facit umbram a sinistra; nobis vero e converso.  Dicit ergo
Virgilius: |Se lo vuoi pensare come ci@o sia~, scilicet, quod sol
intret inter nos et aquilonem, et facit umbram a sinistra, de qua
re tu miraris, |tu raccolto dentro~, scilicet in mente tua, quia
non potes hic videre montem Syon cum oculo corporali, |imagina
Sion~; hic mons erat olim intra Hierusalem et bene habitatus,
unde appellabatur civitas David; ideo poeta potius facit
mentionem de eo quam de monte Oliveto vel Calvario; unde Sacra
Scriptura saepissime nominat eum et maxime psalmista: |stare in
su la terra~, in vestro mundo, |con questo monte~, idest, ita
recte sicut iste mons purgatorii stat in medio huius terrae, ita
quod isti duo montes sunt oppositi; unde dicit: |s@i ch'ambedui~,
scilicet Syon et hic mons, |hanno un sol orizon~, qui est
circulus dividens hemisperium superius ab inferiori, sicut plene
declaravi capitulo secundo huius libri, circa principium; ideo
dicit: |e diversi emisperii; onde la strada~, idest, zodiacus,
qui est vere strata semper frequentata, per quam impausabiliter
discurrunt sol et caeteri planetae; quod declarat cum dicit, |che
mal non seppe carreggiar Feton.~  Jam pluries in inferno tacta
est et exposita fabula Phaetontis, qui filius solis male scivit
regere currum paternum; nam exivit stratam praedictam antiquam,
scilicet zodiacum; ideo bene dicit: |mal~, idest, malo suo et
aliorum nescivit aurigare, quia ipse fulminatus fuit et
suffocatus in Pado, et omnia flumina et germina aruerunt: ergo
bene, male cessit quia nescivit gubernare currum onustum tanta
luce.  Ergo hac imaginatione facta, |vedrai~, idest, faciliter
cognoscere poteris, |come~, ille zodiacus et per consequens sol,
|conven che vada a costui~, scilicet, huic monti purgatorii, |da
l'un fianco~, idest, ab uno latere, scilicet dextro, |quando a
colui~, scilicet, monti Syon vadit, |da l'altro~, scilicet,
|fianco~, idest, a latere sinistro, quia zodiacus amplectitur
oblique utrumque hemisperium; et dicit: |se l'intelletto tuo ben
chiaro bada~, idest, si bene respicis cum speculatione
intellectuali.  

	|76-84.  Certo.~  Hic poeta noster fatetur Virgilio se
melius intelligere nunc istum motum zodiaci et melius ipsum
declarat.  Dicit ergo: |diss'io~, illi Virgilio, |Maestro mio~,
qui tam bene declarasti mihi istum passum obscurum, et removisti
admirationem meam, |certo unquanco non vid'io chiaro~, quasi
dicat, sciebam, sed non ita clare, |come or discerno l@a dove il
mio ingegno parea manco~, idest, aliqualiter defectivum.  Et
certe verum dicit, quia bene debes imaginari, quod poeta noster
nunc studiosius discussit istam materiam, et clarius intellexit
volens eam nunc describere; et ecce quid: |che 'l mezzo cerchio~,
idest, circulus aequinoctialis dividens speram in duo aequalia
secundum omnem partem sui, aequaliter distans ab utroque polo,
|del moto superno~, unde dicitur etiam circulus primi motus, |che
si chiama equator~, diei et noctis: dicitur enim sic, quia quando
sol transit per illum, quod accidit bis in anno, scilicet in
principio librae et arietis, est aequinoctium in universa terra:
et dicit medius, quia sic est in spera, |in alcuna arte~,
scilicet, in astrologia; et dicit: |e che sempre riman tra 'l
sole e 'l verno.~  Hoc pro tanto dicit, quia quando sol vadit per
signa septentrionalia, tunc facit nobis aestatem et aliis hyemem,
a quibus est elongatus; et e converso quando vadit per signa
meridionalia, facit nobis hyemem, et illis aestatem; et ita
aequinoctialis semper est medius inter aestatem et hyemem, quia
sub aequinoctiali est maximus calor, quamvis Avicenna dicat quod
sit pars temperata sub eo, vel habet respectum ad extrema, ad
quae sol nunquam accedit, ubi est perpetuum frigus.  Et assignat
causam, dicens: |per la ragion che di', quinci si parte~, idest,
quia ex hac parte removetur a nobis, |verso il settentrion~,
idest, contra aquilonem, ubi oppositum fit nobis, unde dicit:
|quando gli ebrei~, idest, judaei, qui erant commorantes in Syon
in Hierusalem, |vedevan lui~, scilicet solem, |verso la calda
parte~, idest, meridiem.  Et dicit notanter: |vedevan~, de
praeterito, quia de praesenti judaei non habitant in Hierusalem. 
Unde nota quod poeta ita poterat dicere de italicis et gallicis
et aliis habitatoribus nostrae terrae sicut de hebraeis; quia
fecerat mentionem de Syon monte, ideo magis proprie dixit de
habitatoribus eius.

	|85-87.  Ma se ti piace.~  Ista est tertia pars moralis
et pulcra, in qua autor describit naturam et proprietatem istorum
pigrorum et unum illorum in speciali.  Et primo antequam
perveniat ad istam gentem describit naturam et proprietatem
montis, dicens, quod ipse resumptus a labore corporis per
quietem, auditis istis delectabilibus, dixit Virgilio: |ma se ti
piace~, quia videor multum fatigasse te, |volentier saprei quanto
avemo ad andar~, timebat laborem longae viae; unde dicit: |ch@e 'l
poggio sale~, idest, mons tendit in altum, |pi@u che salir non
posson gli occhi miei~; quia visus non poterat attingere cacumen
montis, quod erat contiguum coelo; et talis est recte virtus quae
tendit ad coelum.  

	|88-96.~  Et subdit responsionem Virgilii, qui pulcre
exprimit naturam virtutis; unde dicit: |ed egli a me: questa
montagna @e tale~, idest, talis naturae et proprietatis, |che
sempre al cominciar di sotto @e grave~, sicut jam expertus fuerat,
|e quanto pi@u va su e men fa male~, quia minus gravat.  Et hic
nota, lector, quod poeta hic elegantissime describit virtutem sub
figura montis, qui ad radices est asperrimus, sed in summitate
est amoenissimus.  Per hoc enim ostendit, quod virtus est de
facili, et a principio videtur dura, sed in fine est suavissima. 
Quod autem virtus sit de facili patet, quia difficilius est
attingere medium, quam extrema, ut probat philosophus primo
Ethicorum; item difficilius est naturaliter ascendere quam
descendere; unde plus trahit unus deorsum, quam decem sursum;
corpus autem corruptibile aggravat animam trahens illam deorsum
ad malum, et non erigens sursum ad bonum; praeterea bonum fit
tantum simpliciter, scilicet bene agendo, malum vero
multipliciter, scilicet male agendo et cessando a bono.  Adhuc
illud quod movet nos ad bonum est extra nos, et est futurum,
scilicet aeterna felicitas; illud vero quod nos movet ad malum
est intra nos et est praesens; igitur delectabile apprehensum per
sensum seu imaginationem de necessitate movet concupiscentiam,
sed tamen in fine virtus est maxime delectabilis, scilicet quando
est bene habituata.  Unde philosophus primo Ethicorum: ^signum
generati habitus est delectatio.~  Virtus enim, sicut et scientia
est arbor altissima cuius radices sunt amarissimae, fructus vero
dulcissimi.  Ideo bene concludit Virgilius: |per@o quand'ella~,
scilicet montanea, |ti parr@a soave~, idest, facilis, |tanto che
'n su andar ti fia leggiero~, scilicet sine labore; quod declarat
pulcra metaphora, |come a seconda gi@u l'andar per nave~, supple
est facile, et sine labore, |allor sarai al fin d'esto sentiero~,
idest in summitate montis, in paradiso deliciarum, in fine
laborum; unde dicit: |quivi di riposar l'anima~ vel |affanno,
aspetta~, quia ante non poteris habere veram quietem.  Nam cum
pervenerit ad dictum locum non laborabit amplius in ascendendo,
sicut videbis, quod ascendendo per omnes speras coeli nunquam
poeta fingit se sentire laborem; et dicit: |pi@u non rispondo~,
quia satis potes me intelligere, |e questo so per vero~, scilicet
ex certa scientia et experientia faciet te certum.  Primam autem
amaritudinem perhorrescit gustus pigri, sicut statim patebit de
uno pigerrimo.  

	|97-105.  E come.~  Hic poeta volens describere sectam
pigrorum pulcre fingit, quod Virgilio talia dictante, et
persuadente ascensum montis, una vox venit de transverso ad
dissuasionem huius.  Unde dicit: |e com'egli~, scilicet
Virgilius, |ebbe sua parola detta, una voce di presso son@o.~  Hic
est sciendum quod ista fuit vox cuiusdam pigri, qui vocatus est
Bilaqua.  Iste fuit de Florentia, qui faciebat citharas et alia
instrumenta musica, unde cum magna cura sculpebat et incidebat
colla et capita cithararum, et aliquando etiam pulsabat.  Ideo
Dantes familiariter noverat eum, quia delectatus est in sono;
unde sicut superius in secundo capitulo posuit unum amicum
cantorem, ita nunc ponit alium sonitorem; et quia noverat istum
tam pigrum ad omnia, non tamen pravum, sed satis purum, ideo cum
bona conscientia fingit ipsum salvum.  Dicit ergo vox eius:
|forse che di seder in pria avrai distretta~, quasi dicat:
antequam pervenias ad summitatem suavem habebis necessario ponere
te ad sedendum, sicut jam te posuisti semel, quasi dicat
irrisive: tu non es adhuc ibi.  Et ostendit poeta quomodo
devenerit in cognitionem istorum pigrorum, quorum morem
describit; unde dicit: |ciascun di noi~, scilicet Virgilius et
Dantes, |si torse~, idest, volvit se, |al suon di lei~, idest,
illius vocis dissonantis multum ab eorum nobili intentione, |e
vedemmo a mancina~, idest, a sinistra, a qua parte sunt semper
reponendi isti tristes, |un gran petrone~, idest, magnam petram,
sive saxum, quod faciebat magnam umbram, |del qual~, scilicet
saxo, |n@e el n@e io~, idest, nec Virgilius, nec Dantes, |prima
s'accorse~, scilicet, antequam audiremus illam vocem, quae traxit
oculos nostros ad locum unde procedebat, et ideo non
perpenderant, quia erant dediti meliori speculationi: ergo, |l@a
ci traemmo~, versus petronem, |et ivi eran persone~, idest,
animae pigrorum quorumdam, |che si stavano all'ombra dietro al
sasso~; et vide quam bene poeta tangit in brevibus verbis
propriam naturam istorum vilium, qui in frigore stant ad solem,
et in sole stant ad umbram.  Nunc enim erat sol altus, ideo
retraxerant se ad umbram post saxum; nam isti tales omni in loco,
omni tempore vitant laborem, fugiunt calorem et frigus, et ideo
velut umbra vanescunt.  Ideo de eis tam breviter, tam leviter
poeta pertransit; unde vide quod qualis est secta captivorum in
inferno, talis est secta istorum pigrorum in purgatorio.  Et
tangit quare sic stabant, quia non aliqua necessitate vel causa,
sed ex mera pigritia; unde dicit: |com'uom per negligenzia a star
si pone.~  Unde isti pigri non solum sunt negligentes ad opera
meritoria, sed etiam ad omnia acta propria, ita quod permittunt
domum ruere super se, et guttam cadere in oculum suum. 

	|106-111.  Et un.~  Nunc poeta noster describit in
speciali unum amicum, cuius pigritia suo tempore omnes antecessit
inter sibi notos.  Et specificat eum ab habitu vere pigri,
dicens: |Et un di lor.~  Is erat Bilaqua, cuius vox male sonuerat
supra, |che mi sembiava lasso~, idest, qui videbatur fessus
sedendo, quia nunquam faciebat nisi sedere, |sedea~; unde cum
Dantes aliquando in vita increparet eum de pigritia sua, iste
erat solitus respondere quod anima sedendo et quiescendo fit
sapiens; sed certe sedent sapientes, sedent negligentes.  Unde
nota quod duplex est otium; alterum viri sapientis qui negotiatur
circa studia honesta, et hoc otio nihil est dulcius; aliud est
negligentis, qui sola requie delectatur, et tali otio nihil est
foedius, nihil similius sepulcro.  Primum est studiosorum, a quo
proveniunt egregia opera utilia et delectabilia mundo, quale est
istud opus gloriosum nostri poetae.  Secundum otium est aptum
tristibus deditis ventri et somno, quod secundum Virgilium est
consanguineum mortis, vel saltem est quaedam imago eius.  Labor
ergo est materia virtutis et gloriae; otium vero parit vitium et
infamiam, quale erat otium Bilaquae.  Unde audi si bene sedebat;
dicit enim: |et abbracciava le ginocchia, tenendo il viso gi@u
basso tra esse~, idest, inter illa genua.  Dignum ergo est quod
diu tardet videre coelum, qui diu non cessavit respicere terram. 
Et subdit quomodo ostenderit illum Virgilio cum exprobratione
pigritiei.  Dicit ergo: |diss'io~: scilicet Virgilio: |o dolce
padre mio, adocchia~, idest, cum oculo respice, si vis bene
ridere: |colui che mostra se pi@u negligente~, ex habitu corporis,
|che se pigrizia fosse sua sirocchia~, idest, soror, quasi dicat:
ac si ipse et pigritia nati essent ex eodem utero naturae.  

	|112-114.  Allor.~  Hic poeta ostendit quomodo se
habuerit ille audiens sibi improperari pigritiam, et quomodo
recognoverit eum ex actibus et verbis eius.  Dicit ergo: |allor~,
idest, tunc ille spiritus sentiens se tangi ad vivum, |si volse a
noi~, idest, ad me et Virgilium, |e pose mente, movendo il viso
pur su per la coscia~, quia non sustinuit levare caput gravatum
humore terrae.   Otium enim et quies sunt duae pestes hominis
quae pariunt tumorem corpori et rubiginem animo; et audi verbum
tristius ipso actu; |e disse: or va tu su che sie' valente.~  Ita
dicit piger vilis, tota die quando arguitur de pusillanimitate
sua: vade tu, quia habes bonas carnes, quasi dicat: ego non sum
angelus, nec habeo ducem sicut tu, ut possim ascendere montem
arduum.  

	|115-120.~  Et ideo dicit poeta: |conobbi allor chi era~,
ex loquela sua, quia ducebat labia sua ita lente, et linguam
sicut et caetera membra.  Ideo quantumcumque fessus accessi
libenter ad ipsum otiosum; unde dicit: |e quella angoscia, che
m'avanzava un poco ancor la lena~, quia eram ita fessus, quod vix
poteram respirare, |non m'imped@i l'andar a lui~, quia putavi
modicum recreari sermone eius; unde dicit: |e poscia ch'a lui fui
giunto, alz@o la testa appena~; vide quomodo ille tristis bene
assurrexit duobus tantis poetis, et quomodo recepit honorifice
concivem suum ibi vivum, ad quem videndum caeteri spiritus
concurrebant et revertebantur.  Et audi quod dixit, |dicendo~,
irrisive; |hai ben veduto, come il sole mena il carro dall'omero
sinistro?~ idest, a spatula tua sinistra.  Iste enim Bilaqua non
visus ab autore latens post saxum tacite auscultaverat
collationem quam fecerat cum Virgilio circa motum solis, qui in
illo hemisperio feriebat eum a sinistra et faciebat umbram a
dextra.  Unde vide quod iste piger superius damnavit laborem
Dantis circa opus virtutis, nunc iterum damnat laborem eius circa
studium scientiae.  Et hic, lector, volo te parum morari cum
animo et imaginari, quod poeta noster non sine quare introducit
istum irridentem pulcram speculationem suam iniuste, quia ipse
juste irriserat pigritiem turpem illius.  Unde nota quod secundum
Ptolomaeum in principio sui quadripartiti, astrologia habet duas
partes, quarum una est de judiciis, altera de motibus: prima si
sit vera vel scibilis, tamen nondum videtur scita; ideo qui
laborat circa eam, merito videtur irridendus non solum ab
ignorantibus, sed etiam a viris sapientibus.  Hanc partem
astrologiae poeta noster damnavit et increpavit egregie XX
capitulo Inferni, quia inducit homines ad errores multos.  Alia
pars astrologiae est de motibus, et ista est valde nobilis,
utilis et necessaria.  Unde enim Ecclesia habet Calendarium et
aureum numerum, et alia multa nisi ab astrologis?  Ideo ad
propositum: iste piger inutilis indigne irridebat Dantem vacantem
nunc speculationi motuum coelestium, sicut e contra Virgilius
digne increpuit eum deplorantem infelicitatem astrologorum
divinatorum, ut patet praedicto capitulo XX.  Sic ergo patet quod
poeta noster sub ista fictione dat nobis intelligere morem pigri
qui truffatur de viris sapientibus, qui fatigant animum circa
cognitionem rerum occultarum et subtilium, cum ipsi marceant
otio, et audent dicere: nulli noceo, nihil mali facio; sed
impossibile est bene agere agentem nihil, ut testatur philosophus
libro Politicorum.  Vadat ergo Bilaqua et marceat cum aqua sua. 
Et tu, lector, non mireris si poeta induxit istum tam obscurum in
tam nobili materia, et exemplum poetae studeas imitari.  

	|121-126.  Li atti.~  Hic poeta ostendit quomodo ex actibus et
verbis istius ipse receperit risum et consolationem simul,
dicens: |Li atti suoi pigri~, quales fuerunt audivisti, |e le
corte parole~, quia dixerat tantum duo verba, quae fuerant duo
scommata sua, |mosser le labra mia un poco a riso~; qui tamen
raro vel nunquam erat solitus ridere; sed certe sine risu nunquam
potui legere vel scribere istam literam: |poi cominciai~, supple
dicere illi: |o Bilaqua~, et est nomen conveniens homini; bene
enim Bilaqua ostendebat se nunquam bibisse vinum, ita erat
gelidus et tardus, a me |non duole di te omai~; postquam video te
salvum.  Et continuo petit de causa tarditatis eius, dicens: |ma
dimmi: perch@e sie' affisso qui ritto?~ idest, quare es tu
firmatus hic? |attendi tu iscorta?~ idest, expectas tu ducem,
qui te conducat per montem, sicut ego habeo? |o pur t'hai
ripreso~, idest, vel solum resumpsisti, |io modo usato~, idest,
pigritiam quam eras solitus habere semper tecum in vita.  

	|127-135.  Et elli.~  Hic poeta ponit responsionem
Bilaquae ad petitionem suam, qui non loquitur amplius
displicenter, sed reverenter confitens culpam suam; unde dicit:
|et elli~, scilicet, Bilaqua, respondit mihi: |o frate~, et
amice, |l'andar in su che porta?~ quasi dicat: nihil prodest, et
ecce causam: |ch@e l'Angel di Dio che siede su la porta~, sacerdos
Domini qui stat in introitu veri purgatorii, ut patet capitulo
VIIII, |non mi lascerebbe ir ai mart@iri~, idest, ad poenam quae
irrogatur unicuique intra purgatorium, ubi suo tempore purgabor
currendo sollicite per circulum accidiosorum, ubi nunc semper
sedeo hic; et ecce quare: |prima conven che tanto il ciel
m'aggiri~, idest, tantum tempus, |di fuor da essa~, scilicet
portam, |quant'io feci in vita~, idest, quanto tempore vixi in
mundo; |perch'io indugiai al fine i bon sospiri~, scilicet
contritionem et poenitentiam, |salvo se orazione in prima non
m'aita~, breviando mihi terminum; et dicit: |che sorga su di cor
che 'n grazia viva~, idest, alicuius justi viventis in mundo
vestro, sicut etiam petebat Manfredus in capitulo praecedenti. 
Et bene dico |in grazia~, quia, |l'altra~, scilicet oratio
iniusti, |che val~, nihil, |che'n ciel non @e udita?~ idest, non
exauditur a Deo.  Et hic repete illud quod notavi supra II et III
capitulo de istis qui videntur stare sine poena.  

	|136-139.  E gi@a.~  Hic ultimo poeta claudens capitulum
describit recessum eorum a loco isto, dicens: |e gi@a il poeta~,
scilicet Virgilius, |innanzi mi saliva~, scilicet per montem,
quia videbatur sibi nimis stetisse cum istis pigris; ideo
admonebat non esse perdendum tempus, |e dicea: vienne omai~, quia
tempus est.  Ideo describit statim tempus, et videtur breviter
dicere, quod jam est hora meridiana in illo hemisperio eorum
inferiori, et in nostro jam nox dilatavit se usque ad occidentem. 
Dicit ergo: |vedi ch'@e tocco meridian da sole~, idest, circulus
meridianus est tactus a sole; quasi dicat: est meridies.  Quid
sit meridianus dictum est plene III capitulo circa principium,
|che~, idest, quia vel et quod, |la notte~, procedens ab oriente,
|copre Marocco~, idest Mauritaniam, quae est regio Africae in
fine occidentis, et ponitur pro parte occidentali, |col pi@e~,
quia jam pervenit in occidentem, ita quod dat pedem nocti, |da la
riva~, idest, in extremo littore Marochi.  Unde nota quod sicut
non fit dies aequaliter omnibus, quia prius fit in oriente quam
in meridie, et prius in meridie quam in occidente, ita fit nox
similiter diversimode.


