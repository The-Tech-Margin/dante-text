	|SUMMARIUM.~  In vicesimotertio capitulo, quod
incipit: ^Sicut avis inter amatas frondes~, auctor dicit quod
Beatrix stabat recta versus orientem, sicut stat avis inter amatas
frondes arboris, inter quas in nido habet filios, expectando de
nocte ut fiat dies et ut possit ire et reperire cibum: sic stabat
Beatrix expectando militiam celi.  Tunc Beatrix dixit: Ecce acies
celi triumphi Christi, et fructus acquisiti ex revolutionibus et
influentia istarum sperarum.  Et sicut de nocte in plenilunio
apparent millia et millia stellarum, inter quas luna ridet maxime 
splendens, sic super millia lucernarum, idest spirituum beatorum, 
apparuit unus sol, quas omnes accendebat.  Lucerne sunt anime 
salvate; sol est Christus; luna Virgo Maria.  Tunc Beatrix dixit: 
Illud lumen, quod super omnes est, est una virtus, cui nihil 
resistere potest; ibi est potentia, est et sapientia, que 
apperuit viam eundi de terra ad celum.  Hec est Ecclesia 
militans.  Et tunc auctor videns hec, fuit potentior ad videndum 
quam prius.  Et dicit auctor, quod si ipse haberet omnes linguas, 
quas Polimnia cum suis sotiabus musis impinguaverunt vel 
lactaverunt, ipse non posset bene describere, loquendo, risum 
Beatricis et aspectum rerum quas hic vidit, quando Ecclesiam 
triumphantem intuitus est.  Demum de mandato Beatricis 
respiciens, intra maximam multitudinem spirituum vidit Virginem 
Mariam ibi vincere alios in gloria sicut vicit in fide.  Et tunc 
subito coram Virgine vidit unum angelum venientem ad instar unius 
facelle ardentis, que circumdedit Virginem.  Et tunc audita fuit 
una melodia tam pulchra, quod omnis cantus huius mundi esset 
tonitruum respectu illius.  Tunc dixit ille angelus: Ego sum amor 
angelicus, qui me regyro coram ista rosa Paradisi, et regyrabo 
quousque ascendes in speram superiorem.  Et tunc Dantes, 
respiciens in altum, vidit rupem altissimam, cuius summitatem 
voluit intueri.  Ille rupes erant nona spera, ad quam ascendit 
Christus et Beata Maria mater eius, remanente militia ibi in 
spera octava; et tunc omnes cantaverunt: Regina celi, letare, 
etc. 

	|Proemio.~  ^Sicut avis inter amatas frondes.  Come
l'aucello intra l'amate fronde~: hoc est vicesimumtertium capitulum
huius Paradisi, in quo auctor describit figuraliter Ecclesiam 
triumphantem.  Et dividitur in quatuor partes.  In prima quarum 
auctor introducit Beatricem, que invitat eum ad contemplandum 
illam militiam que hic apparet.  

In secunda parte, que incipit ibi: 

     Qualis in pleniluniis serenis; 
     Quale nei plenilunii sereni, 

auctor describit principem et ducem huius exercitus triumphalis. 

In tertia parte, que incipit ibi: 

     Quare facies mea ita te; 
     Perch
 la faccia mia, 

describitur militia, que sequitur illum ducem. 

In quarta parte, que incipit ibi: 

     Regale mantum omnium voluminum; 
     Lo reale manto de tutti i volumi, 

auctor describit nonam speram. 

	|1-15.~  Continuans autem auctor dicta dicendis, primo
describit dispositionem ipsius Beatricis versus ipsum auctorem per 
comparationem avis intra frondes arboris, habentis filios in 
nido, que per totam noctem stat, et avide expectat diem ut possit 
ire ad portandum filiis suis cibum; et veniente tempore, ardenter 
expectat solem, respiciendo versus orientem, si aurora oriatur. 
Sic dicit ipse, Beatricem stetisse erectam et actentam ad partem 
orientalem; et ipse auctor stabat sicut ille qui aliud appetit et 
in spe manet.  Sicut avis inter amatas frondes (illas frondes 
amat propter filios, qui in eis occultantur), quieta ad nidum 
suorum dulcium natorum, in nocte que res nobis abscondit, idest 
aspectum, que propter videre aspectus desiatos, idest 
desideratos, scilicet suorum filiorum, et propter recipiendum 
cibum quo ipsos pascat, quot, vel quam, gravi labores sunt sibi 
grati, prevenit ad tempus super aperta fronde vel arbore, et cum 
ardenti affectu solem expectat, fixa respiciendo, solum si alba, 
scilicet aurora; nascatur; sic domina mea, scilicet Beatrix, 
stabat erecta et actenta, revoluta, conversa, versus plagam, sub 
qua sol monstrat minorem festinantiam (videtur minus tarde 
incedere, quia in oriente videtur tarde ascendere et laborem pati 
magnum in ascendendo); ita quod videns ego illam suspensam et 
vagam, feci me qualis est ille, qui desiderando aliud vellet, et 
sperando quietatur.  Et ex hoc patet effectus.  Quasi dicens: Hoc 
dum vidi, habui bonam spem, et sic quasi quietatur; nam spes 
succedit loco rei, scilicet quando est plena. 

	|16-18.~  Sed paucum fuit inter unum et aliud (idest parum
spatii intercidit inter tempus spei et tempus quo venit illud quod 
sperabat) quando, de meo expectare, dico, et de videre: celum 
vidi ego venire plus clarificando. 

	|19-21.~  Et Beatrix dixit: Ecce acies triumphi Christi, et
totum fructum recollectum de gyrare istarum sperarum.  Idest: omnes
isti spiritus, qui sunt hic, de influentiis septem sperarum septem
planetarum sunt sic repleti, omnes isti habuerunt influentiam ab
istis planetis.  Hoc dicit auctor, quia quis posset dicere auctori:
Quod est motivum quo motus es monstrare Ecclesiam triumphantem in
octava spera?  Cur non facis citius hoc in nona spera, a qua est
omnis influentia, etc.?  Dicendum quod in diversis septem speris
sunt septem septe, alias secte, animarum, sicut ipse septem planete
influunt septem modis: nam luna facit personas castas, Mercurius
activas, Venus amorosas, Mars bellicosas, Iuppiter iustas et
benignas, Sol producit doctores, Saturnus contemplativos, etc. 
Modo omnes ille proprietates descendunt ab illa octava spera; quia
spera octava habet totam virtutem celi, datam a nona, et ipsa
octava dispensat omnibus septem: ergo, si ita est, conveniens est
bene, quod omnes ille septem debeant demonstrari congregate in illa
spera octava. 

	|22-24.~  Apparebat michi quod suus visus, idest facies,
arderet totus; et oculos habebat letitia ita plenos, quod transire
michi convenit, idest me oportet, sine constructu.  Quasi dicat:
Non possum hoc describere. 

	|25-33.~  Qualis in pleniluniis serenis.  Quale in
plenilunii sereni~: hec est secunda pars huius capituli, in qua
auctor describit principem et ducem huius exercitus, scilicet
Ecclesie triumphantis; et dicit per comparationem, quod tale quale
est videre lunam plenam inter alias stellas, tale erat videre unum 
solem, qui veniebat super millia stellarum et illuminabat eas: 
erat enim ille Christus, qui illuminat omnes animas beatas radiis 
suis.  Luna dicitur Trivia propter tres suas proprietates: 
scilicet crescere, stare, idest plenam esse, et decrescere; que 
tria in uno mense videntur.  Qualis, idest sicut, in pleniluniis 
serenis Trivia ridet inter nymphas, idest stellas, eternas, et 
depingunt, scilicet luna et stelle, celos per totos sinus, idest 
per omnes partes celi; sic vidi ego super millia lucernarum unum 
solem, qui illas omnes accendebat, idest illuminabat; et per 
vivam lucem transparebat lucens substantia, idest Deus, tantum 
clara in visum meum, quod illam non sustinebat: quia visio 
intellectus non sustinet, idest non potest comprehendere, 
deitatem. 

	|34-36.~  O Beatrix, dulcis dux et cara! scilicet volui
dicere; sed antequam ego talia proferrem, ipsa prevenit me
loquentem.  Et ipsa michi dixit: Ille qui sovranzat, idest qui
supra te stat, est virtus, a qua nulla res reparat; idest nulla res
sibi potest resistere, quia est Deus, qui omnia vicit, excedit,
quia est virtus infinita. 

	|37-39.~  Ibi est sapientia et potentia, que aperuit
stratas, idest vias, inter celum et terram, unde fuit ita longum
desiderium; quia nemo poterat ire ad celum.  |Desianza~: quia
Sancti patres optabant, in limbo existentes, ire ad celum, dicente
Ysaia: Utinam disrumperes celos et descenderes. 

	|40-45.~  Modo per comparationem ostendit dispositionem
mentis sue.  Sicut contingit de sagipta tonitrui, que est vapor
calidus sursum tractus, et dum est in media regione, intrat ventrem
nubis frigide et humide ac aquose; tunc humor calidus certat et
vincit scindens nubem, et tunc descendit cum impetu pulsa a frigore
circumstante (contra naturam ipsius vaporis calidi et humidi 
descendit); ita contigit de mente auctoris, que erat in terra et 
in carne; et ideo, per suam speculationem ire in Deum est contra 
naturam: ergo, per oppositum fulgoris, ipse in altum tetendit, 
unde quasi sincopim passus est.  Ideo dicit textus: Sicut focus, 
idest ille fulgur igneum, a nube excluditur propter se dilatare, 
eo quod ille locus eum non capit, et propter suam naturam infra 
attrahitur; sic mens mea, ab illis dapibus, idest epulis, facta 
grandior, de seipsa exivit, idest sincopim passa est, sive in 
extasi posita est; et quid de ea tunc fieret, reminisci nescit. 
Quasi diceret: Quo ivit mens mea, nescio; bene scio quod ex 
humanitate exivit. 

	|46-48.~  Aperi oculos, et respicias qualis sum ego; tu
vidisti res, ex quibus potens es factus ad sustinendum risum meum,
idest excellentiam pulchritudinis mee.  Omnia hec fingit hic
auctor, ad ostendendum, quod quanto homo plus speculatur, magis
clarificatur ad speculandum subtiliora. 

	|49-54.~  Modo ponitur effectus confortationis Beatricis. 
Ego eram sicut ille qui se resentit, idest excitatur, vel
reminiscitur visionis oblite, et qui studet, idest ingenium ponit,
in vanum reducere sibi illam ad mentem, quando ego vidi istam
oblationem dignam, sive offertam, tanta gravitate, quod nunquam
extinguetur de libro, idest de memoria, qui preteritum reassignat. 
Est enim cellula memorie et ventriculus posterior in cerebro, qui 
representat preteritum. 

	|55-60.~  Modo excusat se auctor si non plene describit
Ecclesiam triumphantem, maxime Christum.  Si omnes lingue omnium
valentium doctorum, philosophorum et poetarum, convenirent insimul,
non sufficerent describere pulchritudinem Beatricis et excellentiam
essentie divine (Polim[n]ia est musa, faciens memoriam acutam, 
etc.), nec omnes intellectus mortalium possent hoc bene capere. 
Si nunc sonarent omnes ille lingue, quas Polim[n]ia (musa memorie 
est) cum sororibus, idest cum aliis octo musis, sicut sunt Clio, 
Eratho, Urania, etc., fecerunt de lacte suo dulcissimo magis 
pingues, propter adiuvare me, idest ut me adiuvarent, ad 
millesimam partem veri non pervenirent, cantando dulcem risum, et 
quantum sanctum aspectum faciebat merum, idest clarum. 

	|61-66.~  Ergo, volendo figurare Paradisum, Deum, risum
Beatricis et animas sanctas, oportet me saltare ultra poetando;
sicut facit ille, qui in via invenit fossatum; propter non
descendere in ipsum, saltare et preterire. 

	Et secure quicumque nosceret quantum durum est mortalibus 
describere res divinas, non diffamaret me, dicit auctor, si ego 
non bene describo: sicut enim parvula barcha non posset transire 
magnum gulfum, nec exilis nauclerius timidus auderet; ita nec ego 
sufficio facere talem descriptionem.  Et sic figurando Paradisum, 
convenit, idest oportet, saltare sacrum poema, sicut accidit ei 
qui reperit suum iter recisum, idest divisum. 

	Sed si cogitaret ponderosum thema, idest difficultatem 
operis, ad humerum mortalem qui de illo se onerat, non ei 
derogaret, non sibi imputaret, si sub ipso tremit, idest timet, 
vel non diffamaret eum. 

	|67-69.~  Non est paregium (paregium est quando unum
brachium maris elongans [est] se multum a terra et a lictore) pro
parvula barcha illud, scilicet describere, quod findendo vadit
audax prora (prora anterior pars navis, idest meum audax ingenium),
neque pro nauclerio qui sibi ipsi parcat, idest qui navigare
nesciat, vel qui sit timidus. 

	|70-72.  Quare facies mea.  Perch@e la faccia mia~: hec est 
tertia pars huius capituli, in qua auctor describit militiam, que 
sequitur illum ducem descriptum superius.  Et primo auctor ponit, 
quomodo Beatrix informavit eum, quomodo deberet intueri exercitum 
magnum animarum que erant ibi.  Et dixit: Non solum debes in me 
respicere, sed etiam ad alia.  Quare facies mea ita te ad amorem 
trahit, scilicet sui, quod tu te non revolvis ad pulchrum 
viridarium, idest ad exercitum tantarum animarum, que sunt sicut 
unum pulchrum viridarium, quod sub radiis Christi floret, idest 
sub incarnatione Christi? idest verte te ad animas istas. 

	|73-75.~  Et nominat animam Marie Virginis et Apostolorum:
animam Virginis notificat per rosam, que est pulcherrimus flos
inter omnes flores; animas Apostolorum notificat per lilia, quia
lilia sunt alba, intus habent rubedinem et spirant odorem.  Albedo 
denotat puritatem; rubor caritatem; odor famam bonam ipsorum 
Apostolorum.  Ibi est rosa, idest Virgo Maria, Dei genitrix, in 
qua Verbum divinum carnem se fecit; ibi sunt lilia, scilicet 
anime Apostolorum, ad quorum odorem, idest predicationem et 
exempla, apprehensum fuit bonum iter, idest multi intraverunt per 
bonum iter, idest quod ducit ad vitam eternam, quia conversi sunt 
multi ad fidem Christi. 

	|76-78.~  Sic Beatrix, scilicet dixit.  Et ego, qui ad sua 
consilia, que erant sibi precepta, scilicet auctori, totus eram 
promptus, adhuc, idest iterum, me reddidi, idest redii ad bellum 
debilium superciliorum, idest oculorum, idest ad intuendum 
aspectum lucidum Beatricis et Christi; qui oculi mei erant 
debiles, nec poterant durare, etc. 

	|79-84.~  Modo per talem comparationem ponit, quomodo vidit
exercitum animarum quasi infinitarum.  Nam aliquando radius solis 
descendit super prata, in quibus sunt innumerabiles flores, et 
transit per nubem; et tunc in pratis videtur una umbra, sicut hic 
vidit auctor coopertos suos oculos quasi una umbra.  Sicut ad 
radium solis, qui solum vadat per fractam nubem infra, idest 
super, prata florum, supple sic, vidi ego coopertos umbra oculos 
meos; vidi ego sic turbas splendorum fulguratas, idest 
illustratas, desuper a radiis ardentibus, sine videre principium 
fulgorum.  Vult dicere auctor, quod, sicut sol lucet et radios 
mictit super prata plena floribus; ita Christus transit per 
nubem, idest illam lucem quibus velate erant ille anime, et super 
illis lucebat.  Sed tamen auctor non videbat unde venirent illi 
splendores. 

	|85-87.~  Modo dicit, quod Christus, qui fecerat sibi omnes
alias gratias, fecit adhuc sibi unam novam.  O benigna virtus,
scilicet Christi, que sic eos imprentas, idest imprimis, idest
illuminas, sic te exaltasti, idest in altum ascendisti, pro
largiendo loco oculis ibi, qui non erant michi potentes.  Hoc
fingit auctor, ad ostendendum, quod maius occupat minus: quia, dum
Christus erat inter illas animas, nulla earum videbatur, propter
nimium splendorem Christi; sed ascendente Christo superius, tunc
oculi Dantes habuerunt locum videndi animas illas: ita quod, quando
ille sol, scilicet Christus, recessit, tunc fuit potens auctor ad 
videndum illas animas quas videt in presenti, quas tu, scilicet 
Christe, informas tua luce. 

	|88-90.~  Nomen pulchri floris, idest Marie, quod ego
semper invoco et de mane et de sero, totum michi restrinxit animum
ad avvisandum, idest ad respiciendum, maiorem focum, idest ignem; 
quia, supple, sciebam ego Dantes, quod ille erat anima Marie. 

	|91-93.~  Et statim quod oculis meis depinxit, idest
replevit oculos mentales, quale et quantum, idest qualitatem et 
quantitatem, vive stelle, idest Marie, que ibi superius vincit, 
scilicet in splendore, omnes animas lucendo, sicut inferius vicit 
omnes homines in fide; idest, sicut in terris fides Virginis 
Marie fuit maior fide omnium hominum, ita lumen in celo est maius 
quam lumen animarum ibi existentium; per intra celum descendit 
una facella (ista fuit angelus Gabriel), formata in circulum ad 
instar corone, et cinxit illam, scilicet Virginem Mariam, et 
gyravit se circa illam. 

	|94-102.~  Modo describit auctor dulcedinem cantus, quem
cantavit Gabriel coram Virgine, per comparationem oppositorum. 
Quecumque melodia que magis dulciter sonat hic inferius, scilicet
in mundo, et que plus animam ad se trahit (nam cantus dulcis trahit
ad se animam audientis, et auctor delectabatur in musica),
appareret nubes que lacerata tonat, idest sonum facit, et appareret
unum tonitruum, respectu dulcedinis cantus Gabrielis, comparata ad 
sonum illius lire, idest Gabrielis, unde coronabatur, idest in 
modum corone rotabatur, pulcher zaphirus, idest Virgo Maria que 
est pulchra ut zaphirus, imo pulchrior, de quo, scilicet zaphiro, 
idest Virgine Maria, celum magis clarum, scilicet stellatum, 
octava spera, propter multitudinem stellarum, zaphiratur, idest 
ornatur. 

	|103-108.~  Modo loquitur Gabriel.  Ego sum amor angelicus,
qui gyro altam letitiam que spirat de ventre, qui fuit hospitium
nostri desiderii, idest in quo hospitabatur nostrum desiderium,
scilicet Christus; et gyrabo me, Domina celi, quousque, idest
tantum, quod sequeris tuum filium, scilicet sursum eundo, et facies
divinam magis supremam speram, ut ipse illam intret; idest, cantabo
sic, quousque filius tuus intraverit celum empyreum. 

	|109-111.~  Sic circulata melodia sigillabatur, et omnia
alia lumina faciebant sonare nomen Marie.  Ex hiis vult dicere
auctor, quod Christus ascendebat in celum, et Maria mater eius
sequebatur eum aliquantulum, quousque ipse Christus intravit celum
nonum; tunc Virgo Maria sequuta est eum.  Ista dulcis melodia
fuerunt Doctores sacre Theologie, seu Scripture, filii Beatricis,
qui infinitas laudes de ipsa fecerunt; et tunc omnes anime sonabant
nomen Marie, idest invocabant Virginem Mariam. 

	|112-117.  Regale mantum omnium voluminum.  Lo real manto
de tutti i volumi~: hec est pars quarta huius capituli, in qua
auctor describit speram nonam.  Regale mantum (idest primum celum;
quia sicut regalis mantellus gyrat totum regnum, ita nona spera,
que dicitur primum celum, circumdat omnes celos inferiores mobiles)
omnium voluminum (idest celorum mobilium in circum mundi, idest 
orbis), quod magis fervet, idest velocius movetur, et magis 
vivificatur, idest magis habet de activitate, in anhelitu Dei, 
idest in virtute divina, et in moribus (quia ex more suo rapit 
omnes alias speras), habebat supra nos internam ripam, idest 
concavitatem, tantum distantem, quod sua apparentia, idest 
effigies, ubi ego eram, adhuc non apparebat, idest michi. 

	|118-120.~  Ideo non habuerunt oculi mei potentiam sequi
coronatam flammam, idest Virginem Mariam, vel Christum, que
surrexit prope suum semen. 

	|121-126.~  Et sicut puerulus, qui versus matrem tendit
brachia postquam lac apprehendit, propter animum qui usque ad
dextrum locum inflammatur; sic quilibet illorum cantorum se
extendit cum sua summitate, ita quod altus affectus quem ipsi
habebant ad Mariam fuit michi patefactus, idest notificatus, vel 
manifestatus, vel publicatus.  Vult dicere auctor, quod statim 
perdidit visionem istius domine, euntis sursum; quia oculus non 
erat validus videre intra speram nonam, que habet virtutem unitam 
et maiorem quam quodcumque aliud celum.  Et dicit auctor: Non 
potui videre quomodo Beata Virgo Maria se levavit post suum 
semen, idest Christum, quem genuit de proprio suo sanguine. 
Omnes ille anime, que ibi remanserunt, tendebant versus Christum 
euntem, sicut puerulus se vertit ad matrem, sumpto lacte.  Vult 
etiam dicere auctor, quod omnes anime remanserunt illic in spera 
octava, ascendentibus Christo et Virgine in aliam speram, 
scilicet nonam: quia omnes alie anime erant commixte corporibus 
suis sub influentia celi, preter animam Christi et animam Beate 
Virginis, matris eius; et omnes ille alie anime in suis 
operationibus influentiam a celis, preter illas duas, habuerunt. 

	|127-129.~  Inde remansere ibi in meo conspectu, Regina
celi (est pulcher ympnus, quem cantat Ecclesia in honorem Virginis,
post resurrectionem Iesu Christi) ita dulciter [cantando], quod
unquam a me non recessit illa delectatio.  Ille ympnus est talis,
vel antiphona: Regina celi, letare, alleluia, Quia quem meruisti 
portare, alleluia, Resurrexit sicut dixit, alleluia, Ora pro 
nobis Deum, alleluia. 

	|130-132.~  O quanta est ubertas, que fulcitur, idest
submictitur, in illis archis (archa est sicut scrinium vel cista)
ditissimis, que fuerunt ad seminandum hic inferius, scilicet in
mundo bone bubulce; ita quod anime Apostolorum et Sanctorum sunt
arche. 

	|133-135.~  Ibi vivitur, idest ibi vita habetur, et gaudium
habetur de thesauro, qui fuit acquisitus plangendo in exilio
Babilonis (in Psalmo scribitur: Super flumina Babilonis illic
sedimus et flevimus, dum recordaremur tui, Syon), ubi ipsi
dimiserunt aurum.  Loquitur hic auctor de illis bonis Hebreis, qui
luxerunt et planxerunt exilium in Babilonia.  Nota quod, ut habetur
in ultimo et penultimo capitulis quarti libri Regum et in fine
secundi libri Paralipomenon, Nabuchodonosor misit exercitum grandem
nimis, et misit Naburzadan, principem sue militie, et debellavit 
Hierusalem, et vicit civitatem, et duxit in captivitatem omnes 
Iudeos in Babiloniam, et portavit omnia vasa domus Dei, et omne 
aurum, et omne argentum, et omnem substantiam; et ibi planxerunt, 
ibi et multi sancti mortui sunt in exilio, sicut Daniel, etc. 
Isti sunt de antiquo Testamento. 

	|136-139.~  Ibi triumphat sub alto Filio Dei, idest sub
Christo et Maria, de sua victoria, et cum antiquo et cum novo
consilio, ille qui tenet claves talis glorie, scilicet Sanctus
Petrus, cui Deus dedit claves regni celestis.  
