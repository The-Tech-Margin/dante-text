	|SUMMARIUM.~  In vicesimosecundo capitulo, quod incipit:
^Iam vidi milites, etc.~, auctor de una specie baractarie
prosequitur, scilicet que commictitur, quando aliquis vendit
gratias dominorum suorum, quas liberaliter domini faciunt, et
quando aliquis vendit officia civitatis et reipublice, et unus
familiaris alicuius regis, qui sciens voluntatem regis inclinatam
ad faciendum aliquam gratiam alicui, ut liberandi aliquem a
carceribus, vel morte, quam deberet pati, vel a pecuniis, etc.,
prevenit et dicit carcerato, vel debitori, vel iudicando ad
mortem: Quid vis michi dare, si sic faciam quod te a morte
liberabo, vel relaxabitur tibi tanta quantitas, vel extraheris de
carcere?  Qui promictet ei pecuniam, et dabit, putans quod talis
spopondens sit causa sui boni.  Talis fuit vocatus Ciampolus,
unus baractarius, qui similia faciebat apud regem Theobaldum,
regem Navarre, qui quasi omnes gratias regis sui sic et tali modo
vendebat.  Hic Ciampolus fuit expurius, male natus, et pexime
vixit.  Et sicut iste Ciampolus baractavit multos, ita hic a
demonibus fuit baractatus; quia volens aliqualiter exire de pice
bulienti propter recipere aliquod remedium, ipse fuit captus a
Graffiacane cum unco, et extractus de pice, et fuit tractatus ut
sequitur.  Unus demon, nomine Rubicante: Decoria ipsum, dicebat
uni sotiorum.  Qui Ciampolus, interrogatus a Virgilio, quis
esset, confessus est se fuisse a matre sua de uno ribaldo ex
adulterio genitum, et positum ad serviendum uni domino.  Demum
confessus est fuisse familiarem regis Theobaldi et in curia sui
regis commisisse multas baractarias.  Tunc, talia loquentem,
Ciriactus, qui habebat dentes ut aper, percussit eum et
vulneravit cum dente atrociter; qui dolens multum de vulnere,
cogitavit hic etiam decipere demones, sicut et fecit.  Fingens se
velle vocare sotios, discessit ab eis, ut patet in textu, et
saltavit in picem et abscondit se sub ipsa pice.  Et tunc isti
demones sunt rixati, ex eo quia ille fugit.  Ecce quomodo
baractarius se dissolvit a demonibus.  Volentes demones ipsum
insequi, scilicet duo, scilicet Alichinus et Calcabrina, ambo
rixati invicem, ceciderunt in pice bulienti.  Hoc fingit auctor,
quia aliquando baractarii unus publicat reliquum, et sic ambo
vituperantur, ut patet in commento super isto vicesimosecundo
capitolo.

	|Proemio.~  ^Ego vidi iam milites. E io viddi gi@a
cavalieri~: istud est vicesimumsecundum capitulum huius Inferni,
in quo auctor tractat de secunda specie baractarie, scilicet
quando baractarii vendunt suos dominos, idest bona et negotia
suorum dominorum; nam prima species fuit, quando baractarii
vendunt suam communitatem, vel bona et negotia sue communitatis. 
Et in hoc capitulo ponit auctor multos baractarios, singulariter
Ciampolum, qui fuit de regno Navarre.  Dividitur autem istud
capitulum in quatuor partes.  In quarum prima, continuans dicta
dicendis, tangit modum et actum talium baractariorum, hic
punitorum.

In secunda parte, que incipit ibi:

     Io vidi, et ancora;
     Ego vidi, et adhuc,

introducit in speciali unum spiritum, famosum baractarium, qui
fuit pexime tractatus a demonibus.

In tertia, que incipit ibi:

     Lo duca meo;
     Dux meus,

ille spiritus manifestat aliquot alios spiritus.

In quarta, que incipit ibi:

     Oim@e, vedete;
     Heu michi, videte,

auctor ostendit quomodo ille spiritus sagacissimus decipit omnes
istos demones in questione et scandalo magno.

	|1-3.~  Dicit igitur, primo, auctor, continuando: Ego
vidi iam milites movere campum, idest mutare et incipere stormum,
idest tumultum; et facere eorum monstram, demonstrationem, idest
resignam, sicut faciunt stipendiarii, quando se ostendunt in
publico, ut scribantur, vel numerentur; et aliquando fugere per
eorum evasionem.  Vult auctor in effectu dicere, quod querebat
dignam comparationem ad describendum illum turpem actum, quem
faciebat ille demon, qui trullabat cum ano, qui erat capitaneus
illorum decem.  Nec poterat auctor invenire aliquod signum
proprium ad indicandum illud, nec in terra, nec in mari, nec in
aliquo loco mundi, nec in pace, nec in guerra; et tamen in
diversis locis et diversis temporibus fiunt diversa signa. 
Quando campi hominum armorum levantur, idest mutantur, fiunt
aliqua signa, et oportet uti magna cautela.  Et sic auctor notat
se interfuisse in talibus campis. |Stormo~: idest tumultu.

	|4-12.~  Cursores vidi per terram nostram, o Aretini,
idest territori[um]; et vidi ire gualdanas, idest masnadas, sive
multitudines hominum armatorum, ferire torniamenta, idest in
torn[ia]mentis, et currere ad hastiludia.  In Ytalia fuerunt
magne partialitates, et amplius in Thuscia; sed maxime in Aretio. 
Vult dicere auctor, quod, dum esset iuvenculus, reperit se quando
civitas Aretii erat tota in tumultu.  |Giostre,~ hastiludia.  Hoc
potuit videre in pluribus civitatibus Ytalie.  Aliquando cum
tubis, aliquando cum campanis, cum tympanis, tamburis et cum
signis castellorum, et cum rebus nostratibus, idest que sunt in
nostro uso, et cum extraneis, idest que sunt extra nostrum usum. 
Nec iam, idest nunquam, cum tam diversa tybia, cialamella, vel
busso (genus instrumenti est, quod cum ore pulsatur), milites
vidi moveri, neque pedites, neque navim ad signum terre sive
stelle.  Ista duo signa fiunt in mari, facta per stellam vel
lumeram.

	|13-18.~  Nos ibamus cum illis decem demonibus: ahi feram
sotietatem! idest dico: sed in ecclesia cum sanctis, et in
taberna cum gulosis.  Sic exclamavit auctor, quasi dicens,
Verecundor fuisse cum tali sotietate.  Et si dicatur quare ivit
cum tali sotietate, dicit quod aliquando oportet etiam sotiari
malis, non propter effici similem illis, sed propter evadere
aliqua pericula.  Aliqui allegant hunc textum, qui conversantur
cum ribaldis, in sui excusationem: sed raro potest bene allegari,
quia auctor hic non vult quod sit conversandum cum pravis
simpliciter, ut cum gulosis in tabernis; sed vult dicere, quod
quando necessitas imminet, tunc oportet uti virtute, idest
cavere: licet tu sis in sotietate pravorum, non utaris tamen
moribus pravorum.  Sicut si homo vult ire per navim, et in ea
essent aliqui lusores, vel meretrices, Religiosi possunt intrare
navim, non tamen uti moribus malis: sic vult hic dicere auctor. 
Non poterat aliter facere, quam iret cum baractariis in hac vice,
ubi erant tales demones tam inhoneste euntes.  Semper ad picem
erat meum intentum, idest intendebam, ut viderem bolgie omnem
|contegnam~, idest qualitatem, et gentes, que intra illam erant
incense.  Quasi dicens: Nondum ad plenum dixi de baractariis.

	|19-24.~  Describit autem actus istorum a delphinis, qui
sunt pisces, naturali instinctu presentientes tempestatem de
proximo futuram, qui vadunt prope littus piscando, et sepe
ostendunt schenam, et sepe immergunt se et occultant.  Sicut
delphines, quando faciunt signum nautis renum suarum, ut se
argumentent, idest sibi provideant, ad evasionem sui ligni, idest
sue navis (nam talia sunt signa proxime tempestatis), idest sic
faciebant isti baractarii in pice bulientes: aliquando sic, ad
alleviandum penam, monstrabat aliquis peccatorum dorsum, et
abscondebat illud in minori spatio quam |balenet~, idest
corruscet.  Abscondunt se propter timorem inimicorum demonum.

	|25-30.~  Proponit unam comparationem de ranis, sic
dicens: Et sicut ad ripam aque unius fosse stant rane solum cum
capite extra, ita quod celant pedes et aliud grossum, idest
residuum ipsarum.  Pulchra est comparatio.  Nam rana est turpe
animal; ita baractarii sunt maculati in vita et in fama.  Rana
non divellitur de pantano, semper vult esse in pantano, in luto;
ita baractarii semper sunt viscati.  Rana est animal tumidum, que
tantum cantando tumet, quod moritur: ita baractarii sunt tumidi,
tument, minantur, ne detegatur suum scelus, et aliquando, ymo et
sepe, publicantur.  Sic stabant ex omni parte peccatores; sed
statim, idest cum, quod, appropinquabat Barbaricia, capitaneus
illorum decem, subito se retrahebant sub bullores.

	|31-33.  Ego vidi.  Io viddi~: ista est secunda pars
huius capituli, in qua fit mentio de uno spiritu moderno, maximo
baractario.  Eunte Barbaricia circa fossum, omnibus aliis
fugentibus, solummodo iste expectavit; sicut accidit de ranis,
quod omnibus fugentibus, una remanet.  Et Graffiacanes, qui erat
proximus illi, cum unco cepit eum plenum pice, et extraxit de
pice, sicut unam lontram.  Ego vidi, et adhuc cor meum
recapriciat, idest tremit, vel frigescit, unum expectare, sicut
accidit quando una rana remaneat, et altera |spicciat.~ 
^Spicciare~ est proprie actus sanguinis, quando vena pungitur:
sic dicitur ^spicciare.~  Sed hic auctor large capit ^spicciare~,
pro fugere vel recedere.

	|34-36.~  Et Graffiacanes, qui erat magis contra eum, idest
propinquior sibi, aduncavit sibi impiceatas comas, idest capillos,
et extraxit eum sursum, quod visum fuit michi una lontra, idest
ad similitudinem unius lontre.  Graffiacanes provocabat alios ad
baractandum.  Lontra, ut dictum est superius, est animal aquaticum, est
nigrum, porosum: ita sunt baractarii, nigri in fama, et porosi,
habent multa foramina parva, occulta, idest multas astutias.  Est
animal insidiosum: dilacerat retia, et propter capere unum
piscem, dimictit multos.  Sic faciunt baractarii: ut capiant unum
divitem, dimictunt multos pauperes.

	|37-39.~  Ego sciebam iam omnium illorum nomina, scilicet
demonum: ita eos notavi quando fuerunt electi, idest quando facta
fuit monstra, et dati nobis in sodalitium.  Quando se vocaverunt
unus alterum, ego notavi nomina eorum; et postquam se vocaverunt,
attendi qualiter, idest se vocabant.

	|40-42.  O Rubicantes, fac quod tu ei immictas ungues in
dorso, ita quod tu eum excories; clamabant omnes simul illi
maledicti.~  Rubicantes erat multum ardens ad predam. 
|Excories~: quia baractarii decoriant eos, qui ad eorum manus
vadunt; idest depauperant.  Solebat dicere Nero crudelibus
ufficialibus suis: Fac cum illo, qui venit ad [te], quod excories
eum, idest quod nihil ei dimictas.

	|43-45.~  Et ego: Magister mi, facias, si potes, quod tu
scias quis est ille infelix, |sciaguratus~, idest infortunatus,
qui venit ad manus adversariorum suorum.  |Si potes~: quasi
dicat: Est ita dilaceratus, quod forte non poterit loqui, aut
habere habilitatem loquendi.

	|46-48.~  Dux meus adhesit eius lateri, et interrogavit
eum unde esset.  Et ille respondit: Ego fui de regno Navarre
natus.  Nota quod iste miser fuit vocatus Ciampolus: fuit natione
Hyspanus de regno Navarre, quod regnum est in Hyspania: fuit
natus de una nobile muliere, nupta uni vilissimo viro, qui,
postquam omnia sua bona consumpserat, suspendit seipsum.  Ista
nobilis domina ex illo ribaldo genuit istum Ciampolum, quem,
mortuo patre, posuit ad standum cum uno nobili milite aulico,
idest de aula regis, et factus est sibi carissimus, semper
prosperando de bono in melius, in tantum quod venit ad notitiam
regis Navarre, iustissimi et optimi regis et clementissimi.  In
tantum complacuit iste Ciampolus regi, quod rex commisit sibi
omnia officia regalia, et posuit in manibus suis.  Qui caute
incepit aggregare et coacervare pecunias et divitias per
baractariam: et licet rex aliquando habuisset querimoniam de
isto, rex non credebat; et tunc ipse non correptus, semper de
malo efficiebatur peior.

	|49-54.~  Mea mater pro servo unius domini me posuit, que
me genuerat ex uno ribaldo, idest vili et tristi viro,
destructore sui ipsius et suarum rerum: semetipsum suspendit. 
Postea fui familiaris boni regis Theobaldi: ibi me posui ad
faciendum baractariam, de qua reddo rationem in isto loco.  Ecce
hic [ex{empli} gr{atia}] quod dominus, scilicet rex Diocletianus,
bonus et optimus (et tamen familiaris erat tam malus) solebat
dicere (erat Imperator Rome), quod minus malum erat, quod dominus
esset malus, et familiares boni, quam e converso.  Reddo, idest
porto penam michi bene debitam.

	|55-60.~  Et Ciriactus sannutus, cuius ex ore exibat ab
omni parte una |sanna~ sicut porco, ei fecit sentire qualiter una
dissuebat, |sdrusiva~, lacerabat, vel feriebat.  Inter malas
branchas venerat sorex, idest mus.  Sed Barbaricia eum clausit,
idest avvinxit, cum brachiis, dicendo: State retro, quousque eum
ego |info[r]co~, idest adunco, vel lacero.  Bona similitudo est. 
Sic facit |gatta~, quando habet murem inter branchas.

	|61-63.~  Et ad magistrum meum vertit faciem: Interroga,
dixit, etiam, si plus desideras scire ab eo, priusquam alter eum
|disfaciat~, idest destruat.  Hoc dixit Barbaricia, propter dare
ei humilitatem loquendi cum Virgilio.  |Disfaciat~: quasi dicat:
Bene vides quomodo isti sunt parati ad dilaniandum ipsum.

	|64-69.  Lo duca mio.  Dux meus igitur: Or dicas~: hec
est tertia particula huius capituli, in qua iste spiritus,
scilicet Ciampolus, indicat multos alios baractarios Virgilio; et
ideo Virgilius interrogat eum sic: Or dicas, dixit dux, de aliis
reis cognoscis tu aliquem, qui sit latinus sub pice?  Et ille:
Ego recessi, parum est, ab uno, qui fuit illis partibus vicinus;
ita essem, idest utinam, ego adhuc cum eo coopertus, quia ego non
timerem unguem nec uncum.  Interrogat Virgilius de baractariis
ytalicis, qui melius noverunt artem illam exercere.  Non erat
ytalicus, sed propinquat Ytalie, de quo dicetur cito.

	|70-75.~  Tunc Libichoccus, idest ait: Nimis substulimus,
idest compativimus, vel expectavimus.  Dixit, et cepit eius
brachium cum runco, ita quod, lacerando, secum portavit unum
lacertum, idest unum membrum, sive unum frustum, scilicet
medietatem brachii, idest unum musculum.  Dragagnatius etiam
voluit eum capere infra prope crura; sed decurius illorum, idest
dux eorum, se vertit circum circa cum |malo piglio~, idest mala
facie, seu turbata apparentia.

	|76-81.~ Quando isti fuerunt aliquantulum |rapaciati~,
idest pacificati, sive quietati, illum, qui adhuc respiciebat
suas |feritas~, idest vulnera, interrogavit dux meus sine mora:
Quis fuit ille, a quo malum discessum dicis quod fecisti, ut
venires ad ripam?  Et ipse respondit: Fui[t] Frater Comita.

	|82-87.~  Notandum est quod, per antiquum, insula
Sardinie non erat de Ytalia, maxime dum regeretur per
Cartaginenses, sive per Africanos; sed Ianuenses et Pisani hoc
moleste ferentes, fecerunt unam magnam armatam, et iverunt, et
acquisiverunt eam, et reduxerunt illam insulam ad Christianismum. 
Quo facto, quia vi insulam acquisiverunt, diviserunt sic: quod
una pars deberet habere omnia bona, que erant in insula; alia
pars postea haberet insulam liberam et derobatam.  Tamen facto
pacto, Ianuenses totam insulam spoliarunt; insula remansit
Pisanis: qui Pisani, volentes reformare insulam, diviserunt in
quatuor partes, quas vocaverunt quatuor Iudicata, et horum domini
dicebantur Iudices.  Primum Iudicatum nominaverunt Logodorum, et
fuit pulchrior pars totius insule: secundum Iudicatum dixerunt
Calari: tertium Alboream: quartum Galluram.  Istud quartum
Iudicatum datum fuit in sorte uni nobili domui Pisane, ex quibus
fuit index Ninus, magnus et potens, nobilis, sapiens, qui fuit
cognatus marchionis Estensis, scilicet Ferrarie.  Iste Ninus
iudex tenebat ibi unum suum vicarium, vocatum Fratrem Comitam,
qui apparebat bonus, sed tamen erat summus magister baractarie:
quem iudex Ninus tandem, scita vita eius, fecit suspendi.  Iste
Comita habebat in carceribus multos inimicos iudicis Nini, quos
dimisit pro pecuniis.  Ille de Gallura, vas omnis fraudis, qui
habuit inimicos sui donni, idest domini (Hyspani et Sardi dicunt
donnum, idest dominum), in manibus, et fecit ita eis, idest ita
eos tractavit, quod quilibet, supple ipsorum, se de eo laudat,
quia dimisit eos abire.  Denarios accepit, et eos relapsavit de
plano, idest pacifice, sicut ipse dicit; et in aliis officiis
etiam baractarius fuit non parvus sed summus.  |Dicit~: sub
pegola loquitur nobis.  |Officiis~: idest distribuendo officia.

	|88-90.~  Conversatur secum donnus Michael Zanche de
Logodoro: et ad dicendum de Sardinea, lingue eorum non si
sentiunt |stanchas~, idest fessas: idest nunquam satiantur.  Iste
Michael fuit claudus, ideo vocatur Michael Zancha.  Fuit iconomus
regis Entii, filii naturalis Frederici secundi.  Et erat iste
Entius rex Sardinie, et habebat locum meliorem de Sardinia,
scilicet in Logodoro.  Mortuo Entio, scivit tantum facere, quod
etiam erat factor matris ipsius regis Entii, quam sumpsit in
uxorem.  Modo talia loquuntur isti sub pice, quia tractant
fabrilia fabri; ita invicem isti loquuntur de suis baractariis.

	|91-93.  Heu michi. O me, vedete~: Hec est quarta pars
huius capituli, in qua Ciampolus decipit ultimo omnes demones. 
Et primo fingit se habere magnum timorem, dicens: Dicerem adhuc
de pluribus.  Heu michi, videte alterum, scilicet demonem, qui
|digrignit~, idest dentes monstrat.  Ego dicerem amplius: sed ego
timeo, ne ipse paret se ad lacerandum michi caput, |ad grantandum
michi tingiam, tingia~, idest ad puniendum de baractaria.  Tingia
est infirmitas in capite inter capillos, et apparet quasi lepra
capitis: raro unquam bene liberatur, et non sine depillatione;
quam qui habent, libenter semper tegunt.  Sic est de baractariis,
quorum vita, si detegatur, magnam verecundiam infert.

	|94-105.~  Et grandis prepositus, scilicet Barbaricia,
conversus ad Farfarellum, qui retorquebat oculos ut feriret,
dixit: Fac te retro, o maligna avis, idest rapax ad predam.  Si
vos vultis videre, vel audire, incepit, scilicet dicere,
pavefactus, |spauritus~, prope, idest statim, Tuscos et Lombardos
faciam venire; sed stent male branche aliquantulum remote, idest
longinque, ita quod ego non timeam, idest quod non habeam
timorem, de eorum vindictis, idest vulneribus: et ego, sedendo in
isto eodem loco (idest permictant me loqui; postea facia[n]t
quidquid volunt, quia ipsi sunt boni baractarii), pro uno, sicut
ego sum, faciam venire septem: tractentur ipsi, sicut ego, isti
baractarii; quando suflabo, idest cum ore meo, sicut est noster
usus (sicut consuemus facere, ad tale signum) facere, tunc quando
aliquis se extra mictit.  Cum aliquibus signis nos vocamus simul
ad invicem unus alium.

	|106-111.~  Cagnatius ad tale moctum, idest vitiosum
dictum, levavit caput, |crulando faciem~, idest movendo, et
dixit: Audias malitiam, quam ipse cogitavit, ut se proiiciat
infra, idest in pice.  Quia isti erant magni baractarii,
noscebant malitiam istius, qui cum perpendit se cognosci, statim
invenit alium modum et alium laqueum.  Ideo sequitur in textu:
Unde ipse, qui habebat laqueos, idest astutias, in magna divitia,
idest copia, respondit: Malitiosus sum ego nimis, quando procuro
meam maiorem tristitiam et sotiorum meorum.  Ecce quod sub specie
semplicitatis se excusat, ubi est profunda malitia, et dicit
quasi ironice: Ymo est magna fatuitas, quod velim procurare, ut
mei sotii plus torqueantur.

	|112-117.~  Alichinus non tenuit se, idest non plus
expectavit, et ante alios dixit ad eum: Si tu te calas, idest
proiicis, ego non veniam retro te |de galoppo~, idest plane, vel
mediocriter; sed percutiam super picem alas; idest velocissime
veniam.  Dimictamus collem, et sit ei ripa scutum, idest loco
scuti sit ripa reparatio; quasi dicat: Ibi volo tecum certare, ad
videndum si tu solus plusquam nos omnes vales, idest potes.

	|118-126.~  O tu qui legis, audies novum ludum. 
Quilibet, idest demonum, ad aliam partem oculos vertit, scilicet
ad dilacerandum eum, vel alios: ille [primus], qui ad hoc
faciendum erat crudior.  Navarriensis bene suum tempus elegit,
idest captavit: firmavit planctas in terra, idest in uno puncto,
idest momento saltavit et a proposito eorum se substraxit.  Ex
qua re quilibet, scilicet eorum, de culpa fuit compunctus; sed
ille, scilicet Al[i]chinus, magis, qui causa fuit defectus; ideo
se movit et clamavit: Tu es |giontus~, idest superventus: quasi
dicens: Tu es captus.  Iste ludus dicitur novus, quia nunquam
alias fuit descriptus.

	|127-129.~  Quilibet istorum fuit in culpa: sed Alichinus
magis, ideo se movit, etc.  Et parum ei valuit, idest profuit,
quia ale illius non potuerunt suspectum ultra illum prosequi,
propter incendium; idest non potuerunt excedere.  Ille ivit
subtus, idest submersit se; et ille, scilicet Alichinus, direxit,
volando, sursum pectus: idest timor plus valuit Ciampolo, quam
ale Alichino; quia timor fecit eum velociorem, quam ale demonem
portarent.  Et hoc sepissime facit timor multis.

	|130-135.~  Modo describit rem dictam per comparationem,
dicens: Non aliter anas, statim quando falco se propinquat, infra
se, idest in aqua, submergit, et ille, scilicet falco, revertitur
sursum iratus, idest turbatus et ructus, idest fessus.  Iratus
Calcabrina de |buffa~, idest truffa, vel deceptione illa, volando
retro eum tenuit, vagus, idest letus, vel cupidus, quod ille,
scilicet baractarius, evaderet, ut haberet, scilicet cum
Alichino, pugnam.  Calcabrina fuit contentus de evasione
Ciampoli, ut haberet materiam certandi contra Alichinum.

	|136-141.~  Et statim, sicut baractarius disparuit, sic
volvit |artiglios~, idest pedes uncutos ad sotium suum, idest
super foveam illius [et] p[rop]in [qu]os bulien[t]es; et fuit cum
eo super fossum gremitus, quia unus cepit alium cum ungulis: sed
alter fuit bene ancipiter, scilicet Alichinus griffagnus, idest
rapax ad artigliandum bene eum, idest ad capiendum cum unguibus,
uncis, vel unculis; et ambo ceciderunt in medio bulientis stagni. 
Griffagnus est quoddam genus aucupi[or]um, quod producit
mirabiles et optimos versus.  Differentia est: aqua stans,
stagnum; species metallique, stagnum.  Ciampolus est magnus
coniator, idest magnus furcifer, seminator discordie, per modum
baractarie, inter unum sotium et alium, tali modo.  Scilicet,
venit unus ad curiam aliquam; invenit unum, cui dicit: Si vis me
expedire de tali, vel tali causa, dabo tibi tantum.  Ille
promictit, tenet istum in verbis, et non observat promissa.  Tunc
iste vadit ad alium, dicens sicut dixerat primo: Si vis me
expedire, dabo tibi tantum.  Ille promictit, tenet adhuc diutius
in verbis, non observans promissa.  Tunc iste venit ad tertium,
scilicet Ciampolum dicens: Si vis expedire, etc.  Tunc iste
Ciampolus fit ponere divisionem inter primum et secundum; et
licet tertius, scilicet Ciampolus, habeat predicta, sive lucrum,
tamen isti duo remanent in pice et verecundia et infamia.

	|142-144.~  In calorem dimicantes (schermidor calidus)
subito fuerunt, idest illi duo dyaboli invicem dimicantes; sed
nihilominus ad surgendum nihil erat, idest non poterant: ita
habebant inviscatas alas suas, idest implicatas in pice.  Hec est
causa quare non poterant surgere.  Viscus est quasi gumma; cum
quo visco capiuntur aves.  Bulor statim dividit eos baractarios
invicem dimicantes, sicut ira fecerat eos |rixari~, et per
consequens ad invicem percurrere et in picem cadere, et tunc unus
dimictit alterum: hoc faciunt timentes verecundiam infamie et
pene, scilicet ne detegatur scelus eorum.  Et quamvis unus odiat
alium, tamen non audet rixari palam, ne res sciatur; ymo
dissimulant amicitiam, si male possunt tegere, sepissime, quin
sciatur aliquo modo; ita quod remanent truffati.

	|145-151.~  Barbaricia, cum aliis suis dolens, quatuor
fecit volare ad aliam costam, idest ripam, cum omnibus raffis,
idest uncis; et satis celeriter hinc inde descenderunt ad postam,
idest ad locum, unde poterant suis sotiis appropinquare. 
Porrexerunt uncos versus, scilicet sotios suos, impaniatos, idest
in pice implicatos, qui erant iam |cocti~, idest semiadusti,
intus in crosta, idest copertura picis.  Pagina [sive paniones]
est quoddam instrumentum ligneum, visco mistum, quo aves
capiuntur: et nos dimisimus eos sic impaciatos et implicatos,
idest impeditos.  |Di ca, di l@a~: idest ita quod quatuor ex [una
parte et quatuor ex] alia parte.  Idest, boni viri et sapientes,
pacati, idest homines sapientes, de tali pice non curat, ymo
irrident et truffantur de ipsis; et non habent sibi bonum tempus. 
Si moraliter queratur, quare expediebat ista sotietas; dic quod
unumquemque euntem per mundum, maxime per curias, oportet
devenire ad manus talium, quibus dominus mandat quod sotient et
faciant quod eatur secure.  Notandum quod bona fuit comparatio de
lontra, que capitur a piscatoribus cum unco ferreo et cum bona
astutia.
