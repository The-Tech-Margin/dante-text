	|SUMMARIUM.~  In isto tricesimosecundo capitulo, quod
incipit: ^Si ego haberem rithymos asperos~, primo auctor vult se
excusare, si non proprie describit istum ultimum circulum, in quo
sunt ita iniqui spiritus et ita gravia tormenta, quia, ad
describendum talem circulum oporteret habere rithymos asperos et
raucos, sicut materia in se est aspera et crudelis.  Tandem
auctor incipit tractare de secundo genere fraudis, scilicet
quando rumpitur duplex fides, scilicet naturalis et promissionis,
sive duplex ligamen, scilicet naturale et promissum.  Omnes isti,
qui in isto circulo puniuntur, sunt proditores, quia nedum
ruperunt fidem, quam generat natura, sed etiam illam, quam
promiserant suis amicis et dominis; que fides fit per amicitiam
et ligamen amicitie.  Dividitur etiam iste circulus in quatuor
circulectos: quorum primus dicitur Cayna a Cayn, in quo puniuntur
hii qui proditorie suum proprium sanguinem fuderunt et
interfecerunt; sicut Cayn proditorie interfecit Abel fratrem suum
carnalem.  In secundo puniuntur illi, qui suam propriam patriam
vel Commune prodiderunt, sicut fecit Anthenor, qui prodidit
Troyam, etc.  In tertio puniuntur illi, qui prodiderunt amicos et
consanguineos stantes ad propriam mensam.  In quarto puniuntur
illi, qui prodiderunt suos dominos, quibus promiserunt fidem, et
a quibus receperunt stipendia, dona et multa bona et magna
premia.  Et sicut primus circulectus a Cayn Cayna; sic secundus
ab Anthenore Anthenora; et tertius Ptholomea a Ptholomeo; et
quartus Giudeccha a Iuda, qui prodidit Christum, suum verum
dominum, a quo receperat multa bona, etc.  Ponitur autem in uno
capitulo in generali pena istorum proditorum, que convenit eis
quatuor speciebus.  Variatur autem per aliquas condiciones, ut
patebit inferius.  Pena communis est talis: quia ibi est unus
fluvius, qui vocatur Cocitus, qui facit ibi in fundo istius
puthei, sive baratri, unum lacum magnum, ubi tota aqua est
congelata; et ex nimio frigore congelatur tam fortiter, quod non
glacies sed vitrum videtur, et adeo est dura glacies, quod si
mons Tanbernich, qui est magnus in Sclavonia, caderet super illam
glaciem, nullatenus ipsa glacies frangeretur.  Modo anime stant
in ipsa glacie, sicut festuce stant et apparent in vitro. 
Variantur autem isti qui stant in ista glacie, quia aliqui stant
recti, profundati in glacie: aliqui quasi sedentes in eadem
glacie, cum facie inclinata inferius: aliqui distensi et suppini
stant in ista glacie.  Primo modo in Cayna et Anthenora: secundo
modo in Ptholomea, et adhuc vario modo, quia aliqui stant in
maiori frigiditate; aliqui in minori; aliqui sunt ex toto
cooperti a glacie; aliqui non sic ex toto cooperiuntur.  Lucifer
autem, rex Inferni, a medio pectore superius stat foris extra
glaciem, a medio pectore infra stat in glacie.  Ista pena est
optime conveniens istis proditoribus, et iste locus Inferni, qui
multum distat a celo: nam non est maior distantia in toto
universo, quam a celo empyreo ad centrum mundi, scilicet ad hunc
locum.  Et quia in celo suprema caritas existit, que ut ignis
calet, hic est summa frigiditas; et ideo sicut spiritus meliores
et meliores plus appropinquant Deo, ita isti peiores et peiores
sunt remotius ab ipso Deo.  Sicut spiritus beati sunt in maximo
calore Spiritus Sancti, ita isti in maximo frigore livoroso:
sicut illi in celo empyreo semper rident, cantant, tripudiant,
semper benedicunt Deum; ita isti, per oppositum, continue
plorant, lacrymantur, tristantur, maledicunt Deum, deitatem,
patres, matres, et tempus et horam in quo nascebantur, etc.  Ibi
est, in celo scilicet, summa letitia, hic suprema tristitia: ibi
summum gaudium et gloria perhennis, hic summa miseria et
calamitas sempiterna.  Hic in isto capitulo auctor de isto primo
circulo, scilicet Cayna, tractat, in quo dicit quod peccatores
stant hic in glacie proni, semper lacrymantur et strident
dentibus, sicut facit ciconia, sive ibis, quando cantat, quia
rostro stridet.  Loquitur hic auctor more Evangelii, in quo
dicitur: Ibi erit fletus, denotans lacrymas, et stridor dentium,
qui denotat frigus.  Ab hiis duobus, a frigore in dentibus et ab
oculis lacrymosis, cordis tristitia pubblicatur.  In isto loco
ponit auctor quod sunt duo germani carnales, comites Bissentii,
que est una vallis prope Pratum, pulcherrimum oppidum prope
Florentiam ad decem miliaria, per quam currit unus fluvius, qui
vocatur Bissentio.  Isti duo germani fuerunt filii comitis
Alberti, comitis Bissentii, qui duo nati sunt, secundum verba
auctoris, de uno corpore.  Hoc habet aggravare peccatum, quando
duo germani se mutuo occidunt.  Iste igitur locus dicitur Cayna a
Cayn, qui primitus homicidium commisit, interficiendo proditorie
suum proprium fratrem Abel.  Hos proditores, scilicet comites
dictos, pubblicavit Danti unus alius proditor, sicut sepe
accidit, quod unus proditor detegit reliquum.  In isto capitulo
ponitur etiam circulus Anthenore, in quo ponit dominum Boccham
civem et militem Florentinem, qui prope Montem Apertum prodidit
populum Florentinum, ex qua proditione interfecti fuerant plurimi
cives etiam sui consanguinei.

	|Proemio.~  ^Si ego haberem rithymos.  S'io avesse le
rime~: istud est tricesimumsecundum capitulum Inferni, in quo
auctor tractat de proditoribus, qui puniuntur in putheo Inferni,
idest in profundo baratri; et dividitur in quatuor partes.  In
prima quarum ponitur in generali pena dictorum proditorum.

In secunda, que incipit ibi:

     Postquam ego aliquantulum circum vidi;
     Quando io ebbe,

tractatur in speciali de prima specie proditorum, et nominat
aliquos proditores contra suum sanguinem.

In tertia, que incipit ibi:

     Postea vidi ego mille;
     Poscia vid' io mille visi,

tractatur de secunda specie proditorum, qui suam patriam vel
Commune prodiderunt.

In quarta, que incipit ibi:

     Noi eravam gi@a partiti;
     Iam nos recesseramus ab illo,

fit expressa mentio de duobus spiritibus de secunda specie
predicta.

	|1-9.~  Notandum est hic primo, quod isti proditores, qui
puniuntur in isto putheo, dissolverunt duo vincula amoris et
caritatis.  Unum vinculum est naturale, quo omnes homines debent
diligere omnes de specie sua.  Tale vinculum, vel talis amor,
vocatur ab Aristotile phylantropia.  Aliud vinculum, quod fit per
conventionem vel promissionem fidei in alterutrum; et tale
vinculum vel procedit a carnis propinquitate, vel a patria, vel a
commensatione, vel a dominatione.  Illi, qui rumpunt vinculum
carnis propinquitatis, sicut fecit Cayn, qui interfecit fratrem
suum, sunt de prima specie istorum proditorum.  Illi, qui rumpunt
secundum vinculum, scilicet patrie, sicut fecit Anthenor, qui
perdidit Troyam propriam, sunt de secunda specie.  Illi, qui
interficiunt suos commensales simul et propinquos, sicut fecit
Frater Albrigus de Manfredis de Faventia, sunt de tertia specie. 
Illi, qui produnt occidendo suos dominos, quibus promiserunt
fidem, et a quibus receperunt beneficia, sunt de quarta specie. 
Ideo iste circulus dividitur in quatuor circulos: primus vocatur
Cayna: secundus Anthenora: tertius Ptholomea: quartus Giudeccha. 
Cayna dicitur a Cayn: Anthenora dicitur ab Anthenore: Ptholomea a
Ptholomeo: Giudeccha a Iuda proditore.  Primo igitur auctor cum
magna arte continuat dicta dicendis, excusando se de sua
insufficientia: vult dicere in summa, quod quia sermones sunt
exquirendi, secundum materiam subiectam, oporteret habere
vocabula conformia.  Sed non invenio hoc, dicit auctor, ad suam
excellentiam; sed ipse optime describit.  Ideo dicit: Si ego
haberem rithymos asperos et raucos, sicut conveniret tristi buco,
idest foramini, vel misero circulo, super quo pendent, idest
fundantur, omnes alii circuli roccie, idest in quo fundantur
omnia pondera, que tendunt ad centrum; ego promerem, idest
exprimerem, mei conceptus succum, scilicet illa que mente
concepi, plenius.  Sed quia ego illud non habeo, non sine timore
ad dicendum me conduco: non est enim materia levis, que possit
exprimi per linguas infantium.  Sed licet materia sit gravis,
aliquid tamen conabor dicere, quia invocabo auxilium, etc., a
Diis et Musis; quia non est opus ad capiendum a gabbum, idest ad
truffam, describere fundum toti universo, nec ad linguam, que
vocet |mamma~, idest matrem (sic loquuntur infantes ytalici,
quando sunt duorum vel trium annorum), et |babbum~, idest patrem. 
Vult dicere quod hoc opus non spectat ad puerulos, sed est opus
gravissimum.

	|10-12.~  Modo auctor invocat.  Nota quod invocare est
usus communis poetarum circa principium operis, et non solum in
principio, sed sepe circa finem, sicut facit Statius et
Virgilius.  Sic vult hic facere auctor.  Sed nota quod licet
Cadmus fuerit primus rex Thebarum et fundator civitatis, tamen
non munivit eam muris.  Amphion vero fuit secundus rex, qui
munivit civitatem muris.  Et fingunt poete, quod iste Amphion ita
bene pulsabat citharam, quod lapides veniebant a seipsis de
montibus et saltabant super muros a seipsis.  Nota quod cithara
Amphionis fuit eloquentia sua pulcherrima, que reduxit omnes
saxeos et duros ad vivendum sub legibus et sub obedientia regis
ex omni illa regione.  Domine, scilicet scientie poetice,
iuverunt Amphionem ad claudendum, idest ad murandum, civitatem. 
Tunc dicit auctor: Sed ille domine, idest Muse, adiuvent meum
versum, que adiuverunt Amphionem ad claudendum, idest
edificandum, Thebas, ita quod a facto dicere non sit diversum,
idest quod verba sint conformia factis: idest concedant Muse,
sive Dii, michi gratiam quod ego exprimam que concepi.

	|13-15.~  O super omnia male creata plebs, que stas in
loco, unde, idest de quo, loqui est durum, melius, idest esset
nobis, fuissetis, scilicet si, oves vel zebe, idest capre. 
Loquitur auctor sicut Evangelium: Melius enim erat homini illi si
natus non fuisset.  |In loco~: ubi est glacies.

	|16-21.~  Sicut nos fuimus, idest statim, infra in putheo
obscuro, sub pedibus gigantis satis infimiores, idest multo plus
inferius, et ego respiciebam adhuc alterum murum (altum alias
dicitur: iste putheus ultra omnes bolgias est obscurus, quia est
in centro et putheus est muratus), dicere, vel dici, audivi
michi: Cave, quomodo transis; facias sic quod tu non calches cum
plantis, idest pedibus, capita fratrum miserorum fessorum.  Ista
vox venit ab uno hic posito, de quo dicetur statim; et loquitur
in singulari de duobus fratribus, de quibus in secunda parte
dicetur.

	|22-24.~  Ex quo ego me movi, et vidi ante me et sub
pedibus unum lacum, qui propter gelum, idest congelatum, habebat
vitri, et non aque, apparentiam.  Hic tangitur pena in genere
istorum proditorum, que est quod ipsi sunt in uno lacu congelato,
ubi aqua videtur vitrum propter duritiem glaciei; que glacies tam
dura est, quod in nulla parte mundi, ubi esset maius et intensius
frigus, posset reperiri ita dura glacies.  Et merito isti
puniuntur in glacie, idest maximo frigore, quia, sic[ut] per
ignem comburentem figuratur caritas, ita per glaciem et maximam
frigiditatem figuratur odium.  Nunquid magnum frigus et privatio
caritatis est in illo, qui propter parvam causam interficit
fratrem suum?  Ad describendum talem glaciem auctor adducit
comparationes.

	|25-30.~  Scilicet, non fecit cursu suo ita grossum
velum, idest non fuit ita congelatus in yeme, Dampnubius in
Austria, nec Thanays ibi sub frigido celo, idest sub aquilone
(nota quod Dampnoya, sive Dampnubius, est maximus fluvius mundi,
oritur in Alamania, et transit per Austriam, vadit in Hungariam,
et demum fluit ad partes infidelium: in Austria ita congelatur
iste fluvius et in Hungaria, quod currus transeunt super glacie),
sicut erat ibi; quia, vel quod, si Tanbernich (est mons qui est
in Slavonia) super illo cecidisset, vel Petrapana (est alius mons
in Tuscia super Aventiam, idest inter Petram Sanctam et Portum
Veneris), non fecisset solummodo in superficie crich.  |Crich~
est minimus sonus.  Vult dicere: Nedum potuisset rumpere illam
glaciem, sed non fecisset ibi unum minimum sonum.  Thanays est
flumen, quod dividit Asiam ab Europa, et descendit a montibus
Ripheis.  |Crich~, idest stridor, quem facit glacies, quando
rumpitur.  |Sub frigido celo~, idest sub polo arthico.

	|31-36.~  Modo tangit quomodo stant hic peccatores de
prima specie.  Et sicut ad graci[d]andum stat rana cum muso extra
aquam, quando sompniat spicas colligere sepe rustica (gracidare
est cantus rane: nota quod est de more pauperculis mulieribus
rusticis, quando metuntur frumenta, ire post terga metentium et
colligunt spicas de manibus metentium: illo tempore, scilicet
estivo, stant rane in aqua et solum musum tenent extra aquam ad
gracidandum.  Bona comparatio); ibi vidi sic, quousque apparet
verecundia, idest usque ad locum, vel partem illam, ubi apparet
verecundia, idest facies, que respergitur rubore pro verecundia,
idest usque ad faciem, [quod] erant umbre dolentes in glacie,
mictendo, idest ponendo, dentes in notas ciconie, idest
stridentes dentes, sicut ciconia stridet cum rostro.  Sicut pro
verecundia facies homines rubet, ita per oppositum hic pro glacie
et [propter] magnum frigus facies istorum sunt pallide.

	|37-39.~  Quelibet infra tenebat voluntam faciem, idest
versam: ab ore frigus, et ab oculis cor triste, idest dolorosum,
inter eos testimonium procurant: idest pro testimonio habeantur. 
Prima igitur species proditorum, scilicet illorum, qui
interficiunt carnem propriam, et qui puniuntur hic in isto
circulo, qui dicitur Cayna a Cayn, qui Abel suum fratrem
interfecit, stat in glacie usque ad faciem.  Comparatio superior
bona est: quia, sicut rana semper stat in pantano, ita tales
proditores semper stant in odio, et nunquam respiciunt faciem
hominis: ideo hic stant proditores cum facie inclinata.  Ab ore
istorum, qui dentibus fremebant, cognoscebatur frigus, et ab
oculis, scilicet lacrymantibus, tristitia cordis, quia lacryme
sunt signum tristitie cordis.

	|40-42.  Quando io ebbi alquanto.  Postquam ego
aliquantulum~: hec est secunda pars huius capituli, in qua fingit
quod isti stant ad invicem maxime stricti, non propter amorem,
sed propter iram, qua se occiderunt; et loquitur auctor caute. 
Si dixisset: Dicite, vos proditores; forte non respondissent: sed
nec vult eos laudare; sed loquitur verba que possent habere
utrumque sensum et sonare in bonum et in malum, sicut aliquando
aliqui stringunt se invicem propter amorem, aliquando propter
odium, ut occidat unus reliquum.  Postquam ego aliquantulum
circum videram, volvi me, idest respexi, ad pedes, et vidi duos
ita strictos, quod pilum capitis habebant simul mixtum, idest
mixtos capillos capitis.

	|43-48.~  Dicite michi, vos, qui sic stringitis pectora,
dixi ego, qui estis?  Et illi plicarunt colla; et postquam
habuerunt ad me visus erectos, oculi eorum, qui erant intus prius
molles, idest balneati, guctaverunt, idest emiserunt guctas super
labia, et gelu strinxit lacrymas intra ipsis, et eos reclusit. 
Isti dolent et plangunt, et quando lacryme veniunt ad oculos, non
inveniunt fenestras ad exitum, quia palpebra cum palpebra erat
coniuncta.  Sed nunc per vim lacrymarum abundantium et
supervenientium factus est fluxus, quando aliquis istorum
movetur: sed statim redit ad maius malum.

	|49-51.~  Cum ligno lignum |spranga~ (spranga est
ligatura ferrea) nunquam cinxit, idest constrinxit, fortiter sic,
idest sicut gelu clausit illorum oculos; unde ipsi sicut duo yrci
cozzaverunt, idest percusserunt se cum capitibus: tanta ira illos
vicit, idest tantum fuerunt iracundi effecti.

	|52-57.~  Et unus qui habebat perditas ambas aures
propter frigiditatem, tunc, idest inde, cum visu infra, idest
facie inclinata, dixit: Quare tantum in nos specularis, idest
respicis?  Iste fuit unus tertius, qui patefecit istos duos, et
fuit Camiscionus de Pazzis.  Isti duo non plus loquuti sunt; sed
tertius manifestat illos, ad denotandum quod sepe unus proditor
detegit alium.  Nota quod unus fluvius est qui fluit propre
Pratum, oppidum optimum prope Florentiam per decem milliaria. 
Ille fluvius vocatur Bissentium.  In valle sua, dicta vallis
Bissentii, isti duo fratres carnales fuerunt filii eiusdem patris
et eiusdem matris, et nati sunt in illa valle Bissentii, et
interfecerunt se mutuo, et interfecerunt multos suos
consanguineos.  Si vos scire qui sint isti duo, vallis, unde
Bissentium flumen declinat, idest descendit, vel oritur, patris
eorum Alberti et eorum fuit.

	|58-66.~  Ex uno corpore, idest matre una, nati sunt,
exierunt; et totam Caynam (iste circulus vocatur Cayna propter
Cayn, qui primo interfecit germanum suum), poteris perquirere, et
non reperies umbram dignam magis figi in gialatina; non illam,
cui fuit ruptum pectus et umbra cum uno ictu per manum Artusii;
non Focaciam; non istum, qui me ingombrat, idest, aggravat, vel
adumbrat (nota quod rex Artusius, qui fuit rex optime insule
Anglie, valde potens, cupivit venire ad magnum statum, etiam
consiliis magistri Merlini, qui tunc clarebat; et perquisivit
multas provintias, quesivit et ordinavit Tabulam Rotundam, et
quod illi milites pugnarent pro libertate et operibus pietatis:
tandem subiugata tota Anglia, voluit extra Angliam subiugare
etiam alias partes; et discedens ab Anglia, et vadens ad alias
partes, dimisit suum locumtenentem filium suum, nomine Mordecto,
qui haberet curam de insula, et custodiret eam.  Iste incepit
sentire quid est dominari, et philocaptus fuit de dominio, et sic
fecit se dominum insule.  Hoc factum est notum regi Arturo, sive
Artusio, et, hoc scito, rediit ad Angliam.  Filius suus Mordectus
venit contra partem, et certavit ita animose, quod suo patri
visum fuit habere peiorem partem: et sic indignatus, ivit contra
filium; et certans cum filio, rex Artusius extraxit lanceam suam
magnam, cum qua perforavit filium suum, et extracta lancea de
vulnere, vulnus fuit ita latum, quod sol ex altera parte intravit
per vulnus, et penetravit ad aliam partem.  Focaccia fuit de domo
Cancellariorum de Pistorio, et fuit valens homo, sed proditor,
quia proditorie interfecit unum suum proavum, dictum dominum
Berthaccam, iniuste et proditorie, et multa alia homicidia
proditorie fecit.  Sassolus Mascharoni fuit florentinus, de domo
dicta i Tuschi.  Iste, volens succedere in hereditate patrui sui,
occidit filium illius proditorie.  Postquam hoc fuit scitum, fuit
captus, et positus in uno dolio circumducto per totam civitatem,
et tandem fuit decapitatus) cum capite sic, quod ulterius non
video, et fuit vocatus Sassolus de Mascharonibus.  Si Tuscus es,
bene scis admodo qui fuit.

	|67-69.~  Et ad hoc ut [non] me mictas in pluribus
sermonibus, idest ad hoc ut non teneas me plus in verbis, scias
quod ego fui Camiscionus de Pazzis, et expecto Karlinum, qui me
excuset; idest ego expecto Karlinum, qui est peior, ita quod sue
proditiones erunt maiores meis, et sic meas maiores proditiones
cooperiet.  Karlinus, qui me |scaxionet~, idest excuset.  Nota
quod in millesimo tercentesimo secundo, cum essent Lucenses et
Florentini circa Pistorium, unum castrum in Casentino, provintia
territorii Florentini, rebellavit se Florentinis, et multi
Gebellini intraverunt illud tale castrum, ad quod Florentini
iverunt ad obsidendum.  Sed iste Karlinus, qui fuit causa
rebellionis, pro pecunia dedit istud castrum ipsis Florentinis. 
Propter suam proditionem patruus suus et multi alii fuerunt
interfecti et trucidati.

	|70-72.  Poscia vidd'io.  Postea ego vidi~: ista est
tertia pars huius capituli, in qua tractatur de secunda specie
proditorum, scilicet de illis qui prodiderunt patriam propriam. 
Postea ego vidi mille visus |cagnatios~, idest rigidos vel
asperos, et videbantur potius canes, quam homines, factos propter
frigus; unde, idest ex quo, venit michi |riprezzum~ (^riprezzo~,
idest abhorreo, idest semper abhorrebo), et veniet semper [de]
gelatis aquationibus, dum recordabor de istis. ^Riprezzo~, idest
quando aliquis videt ista scelerata, totus quasi territus.

	|73-78.~  Et interim quod ibamus versus medium, ad quod
omnis gravitas congregatur, idest ad quod omnia gravia tendunt,
et ego tremebam in eterno |rezzo~ (^rezzo~ proprie est locus, in
quem radii solares non possunt intrare); si velle, idest voluntas
Dei, vel fatum, idest predestinatio, vel fortuna, nescio, idest
sive fuerit propter magnam affectionem, vel propter
predestinationem divinam, sive propter influentiam celi; sed
|passigiando~, idest passim eundo, inter capita fortiter percussi
pedem in faciem unius.  |Percussi cum pede~, idest cum magna
affectione, quam habebat contra istum; idest dedit sibi ictum in
fronte, ubi discernitur verecundia; scilicet percussit cum penna,
dando sibi infamiam, quam bene meruit, et quam nunquam perdet.

	|79-81.~  Plangendo michi clamavit: Cur me subpeditas? 
Si tu non venis ad crescendum vindictam Montis Aperti, quare me
molestas?  Iste fuit, qui sic loquebatur, dominus Boccha de
Abbatibus de Florentia, qui fecit magnam proditionem prope Montem
Aperti in uno bello, in quo Florentini receperunt conflictum, in
quo fuerunt interfecti bene quatuor millia Florentini.  Et iste
dominus Boccha fuit miles florentinus, et de parte Florentinorum
fecit proditionem.  Revolvit se contra suos, et ipsemet incisit
manus illius, qui portabat vexillum Communitatis.  Hec hystoria
ponitur superius in capitulo decimo.  Modo, quia Dantes erat
florentinus, et hoc ad linguam novit ille dominus Boccha de
Abbatibus, putavit ille dominus Boccha, quod Dantes vellet
vindicare de proditione quam commiserat iste dominus Boccha in
Monte Aperti.

	|82-87.~  Et ego: Magister, scilicet dixi, nunc hic me
expecta, ita quod ego exeam de uno dubio per istum: postea michi
facias quamcumque voles festinantiam.  Dux stetit, et ego dixi ad
illum, qui blasphemabat duriter adhuc: Qualis es tu, qui sic
impingis contra alios, idest commoveris, verba iniuriosa
proferens?

	|88-90.  Or~ tu quis es, qui vadis per Anthenoram, idest
circulum sic dictum ab Anthenore, qui prodidit Troyam, patriam
suam, percutiendo, respondit ille, aliis genas ita, idest
taliter, quod si esses vivus, nimis foret?

	|91-93.~  Vivus sum ego, et carum esse tibi potest (fuit
meum responsum) si petis famam, quod mictam nomen tuum inter
alias notas, idest si inter alios vis nominari.

	|94-96.~  Et ipse ad me: De contrario habeo desiderium
ego, idest non peto famam, sed illam habeo odio, quia propter,
scilicet, proditionem, quam feci in Monte Aperti, sum dampnatus. 
Tolle te hinc, idest recede, et non michi plus des molestiam,
quia male scis adulari per istam lamam, idest per ista loca. 
Quasi dicat: Ista persuasio non est bona, volendo dare famam
infami, sicut ego sum.

	|97-99.~  Tunc illum apprehendi per cutem, idest per
capillos, et dixi: Conveniet quod tu te nomines, vel quod
capillus, hic, scilicet caput super, tibi non remanent. 
|Capillus~: quia proditor debet cogi per omnia genera tormentorum
ad confitendum prodimentum.

	|100-102.~  Et ipse ad me: Quamquam tu me decomes, idest
decapilles, non tibi dicam quis sum, nec monstrabo tibi, si mille
vicibus super capite michi tomes, idest ludas, te circumvolvens. 
|Tomi~, idest pessundes michi caput.

	|103-108.~  Ego habebam capillos iam in manum involutos,
et extraxeram ei plus quam unam chiomam, idest ^manciatam~,
cumulum, vel manipulum, latrante eo cum oculis inferius dimissis;
quando unus alter clamavit: Quid habes tu, Boccha? (nomen
proprium viri).  Non sufficit tibi sonare cum maxillis, idest
stridere cum dentibus, si tu non latras? qualis dyabolus te
tangit?  Ecce, sicut dictum est superius, facit nominari ipsum
per alium.  |Te tangit~: quasi dicat: Nonne sufficit dolere de
glacie more solito?

	|109-111.~  Ammodo, dixi ego, nolo quod tu loquaris,
idest plus, maligne, idest perfide, proditor, quoniam in tuam,
idest contra voluntatem, ontam, sive in tuum despectum, ego
portabo de te nova vera, quia dicam ubi te inveni et ubi es, si
forte per aliquos dubitaretur.

	|112-114.~  Vade ultra, respondit, et quidquid vis narra;
sed non taceas, si tu hinc exeas, de illo qui habuit nunc sic
linguam promptam, scilicet ad loquendum.

	|115-117.~  Ipse plangit argentum Franzigenarum, illorum
de Francia.  Ego vidi, poteris dicere, illum de Duera ibi ubi
peccatores stant recentes in glacie.  Nota quod iste de Duera
fuit dominus Bosgius de Duera, oppido in Alamania, qui erat
capitaneus trium millium preliantium, et erat conductus cum
gentibus suis ad stipendium per regem Manfredum, regem Cicilie;
et erat de Cremona, et ibi debebat stare ad impediendum gentes
Karoli primi, ne transirent, et ne possent intrare regnum
Cicilie.  Guido de Monforte, qui erat capitaneus gentium Karoli
regis, corrupit istum dominum Bosgium pecunia: et transeuntibus
gentibus ad unum passum, Padum scilicet fluvium, iste finxit se
credere, quod dominus Guido esset ad alium passum; et sic iste
ivit ad defendendum passum, ubi non oportebat, et non ivit ad
passum ubi oportebat facere defensionem; et sic gentes regis
transierunt fluvium Padi, et sic intraverunt Regnum.  Aliqui
dicunt quod iste dominus Bosgius, fuit Cremonensis, et non
the[u]tonicus, qui habebat multa castra in comitatu Cremone.  Hoc
scito per Cremonenses, quod iste fecerat illam proditionem regi
Manfredo et parti gebelline, odierunt eum: ipse tunc recessit de
Cremona et ivit ad unum castrum suum, et ibi fuit obsessus et
miserabiliter trucidatus.

	|118-120.~  Si tu interrogareris, quis alius ibi erat, tu
habes prope illum de Beccaria, cuius secuit Florentia gulam. 
Ille fuit unus vocatus Abbas de Thesancto, oppido in Lombardia,
et fuit de domo illorum de Beccaria.  Isti de Beccaria fuerunt
iam domini Papie, civitatis in Lombardia: fuit magnus proditor
patrie sue.

	|121-123.~  Ioannes de Soldaneriis credo quod sit magis
ultra, cum Ganellone et Tribaldello, qui aperuit Faventiam,
quando dormiebatur, idest tempore nocturno.  Ioannes Soldanerius
fuit civis florentinus de Soldaneriis, domo sic dicta. 
Interfecit duos suos nepotes proditorie.  Ganellone fuit de
Lambertaciis de Bononia; Tribaldellus de Ciambrasiis de Faventia:
isti erant Gebellini.  Isti Tribaldello fuerunt furtive sublati
duo porci ab aliquibus illorum de Lambertaciis.  Sepe
conquerebatur, minando quod devendicaret de porcis sibi ablatis,
quia Bononienses faciebant guerram cum illis de Faventia.  Iste
fecit unum tractatum de Bononiensibus, et dedit eis et aperuit
illam portam Faventie, que vadit usque Bononiam, de nocte
dormientibus hominibus.  Tamem anno sequenti fuit trucidatus in
Forlivio civitate.

	|124-126.  Nos iam recesseramus ab illo.  Noi eravam
partiti~: hec est quarta pars huius capituli, in qua expressa
mentio fit de duobus spiritibus modernis, qui prodiderunt patriam
propriam.  Nos iam recesseramus ab illo, quando ego vidi duos
congelatos in una buca, idest in uno foramine, ita quod unum
caput alteri erat capellus, vel capellum, idest coopertura, sic
quod unum caput cooperiebat aliud.

	|127-129.~  Et sicut panis propter famem manducatur, ita
unus super alium dentes posuit ea parte ubi cerebrum iungitur cum
nuca.

	|130-132.~  Non aliter Thydeus corrosit tempora, idest
genas, Menalippi, propter indignationem, quomodo ille faciebat
teschium et alias res, idest caput et aliud in eo contenta. 
Thydeus fuit unus de septem regibus, qui venerunt contra Thebas,
qui Thydeus, vulneratus ad mortem a Menalippo, qui erat Thebanus,
quia Menalippus perforavit Thydeum cum lancea, ille Thydeus venit
per lanceam, qua erat transfossus, et momordit Menalippum in
facie pluribus vicibus, antequam moreretur.  Hanc hystoriam ponit
Statius in Thebaydos.  Iste duo sunt stricti in illo foramine,
quorum unus comedebat caput alterius: fuerunt comes Ugolinus de
Pisis, et archiepiscopus Pisarum, qui vocabatur episcopus
Rogerius.  Erat natus de Ubaldinis, et fuit nepos domini
Octaviani cardinalis de Ubaldinis.

	|133-139.~  O tu qui monstras, per tam bestiale signum,
odium super illum quem tu comedis, dicas michi quare, dixi ego,
propter talem convenientiam, quare hoc facis?  Quia si tu
rationabiliter de eo plangis, idest conqueris, sciendo qui vos
estis et suum peccatum, in mundo superiori adhuc ego tibi
promerear, scilicet narrando, scilicet facta tua et sua, idest
faciendo mentionem de te et de ipso, si illa, scilicet lingua,
cum qua loquor, non desiccatur, idest si non moriar prius.
