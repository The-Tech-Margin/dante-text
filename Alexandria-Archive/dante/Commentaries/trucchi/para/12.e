	Testo e Commento.  -- Con quell'intreccio di nomi e
reciprocit@a di omaggi che raffigurano la fraternit@a delle
istituzioni ordinate alla grandezza della Chiesa, e per cui San
Tommaso, domenicano, ha celebrato San Francesco, nel Canto nostro
un francescano, San Bonaventura, dir@a il panegirico di San
Domenico; poi, come San Tommaso, riprender@a il tralignamento del
proprio Ordine e nominer@a i compagni della nuova corona esultante
intorno a Beatrice ed a Dante.  Magnifica e quasi geometrica
architettura del quarto cielo, che come conferisce unit@a ai Canti
del Sole, cos@i non nasconde le differenze degli elementi che il
Poeta raduna e confronta.

	In mezzo @e Beatrice con Dante: in alto, quasi invisibili
e ad un tempo presenti in ispirito, i due grandi messi del cielo
che riaccesero fra gli uomini la face della carit@a e della
dottrina, San Francesco e San Domenico; intorno le due grandi
corone di aristotelici e di mistici, facenti capo ai due seguaci
pi@u preclari dei due Ordini: San Tommaso, il sapientissimo
domenicano che tanto fu acceso di carit@a francescana, e San
Bonaventura, il francescano che pi@u si addentr@o nei ragionamenti
dialettici.

	Tra San Francesco, campione di carit@a, e San Domenico, 
campione di dottrina, il primo posto spetta al Poverello
d'Assisi; ma tra San Tommaso e San Bonaventura il primato @e dato
al domenicano, e si comprende: Dante fu tomista, e il nostro
Canto lo comprova.

	Fede e ragione, Scrittura sacra e filosofia concorrenti
alla conoscenza umana, in quanto la Fede ci propone in che
dobbiam credere e la ragione ne dimostra la possibilit@a (^S. T.~, 
I, III, 1, ad. 1), risplendono nei sapienti del Sole dantesco, 
contrapposti a coloro che per eccessivo razionalismo pretendevano
che la sola ragione fosse sufficiente per giungere alla
conoscenza del vero, e a coloro che per eccessivo misticismo
spregiavano la ragione.  Ma anche esclusi questi estremi, la
proporzione tra queste due virt@u, Fede e raziocinio, entrambi
doni divini, che nel Paradiso appare perfetta ai Beati nella
visione di Dio, non @e tale sulla terra, e lo dimostrano le
divergenze dottrinarie che in vita separarono i Teologi che in
questo cielo insieme si esaltano, da noi riportate a proposito
delle lotte fra domenicani o aristotelici e francescani o mistici
nell'Universit@a di Parigi.

	Queste divergenze non tardarono a manifestarsi in altri
centri di studi sulla fine del secolo XIII, e a Firenze apparvero
in quelle ^scuole de' li religiosi e disputazioni de li
filosofanti~, che Dante (^Conv.~, II, XII, 7) confessa d'aver con
tanto amore frequentate nella sua giovinezza.  In Santa Croce
Pier Giovanni Olivi nel 1286, poscia i suoi discepoli, 
sostenevano la dottrina mistica; in Santa Maria Novella, dal 1289
al 1303, Remigio Gerolami divulgava la dottrina tomistica.

	Il Poeta dapprima pend@e incerto fra le due scuole, e ne @e
prova il tramutar ^un poco li suoi dolci sembianti~ che Beatrice
gli dimostr@o, ^massimamente in quelle parti dove io mirava, e
cercava se la materia de li elementi era da Dio intesa~ (^Conv.~, 
IV, I, 8).  L'Olivi infatti sosteneva che la materia prima @e
intesa da Dio, la dottrina tomistica invece affermava che la
materia prima @e per s@e inconoscibile anche a Dio (^S. T.~, I, XV, 
3), e che non pu@o esistere senza una forma; Dio adunque non cre@o
la materia prima amorfa, ma gi@a sotto una forma, distinta nei
suoi elementi.  Quanto abbiamo detto commentando il principio del
Canto III dell'Inferno dimostra che il dubbio di Dante fu di
breve durata, e che egli non tard@o a dichiararsi per la dottrina
tomistica.

	Per@o la questione della materia prima non @e che un
particolare nella divergenza delle scuole a cui ci riferiamo.  Il
dissidio pi@u importante riguardava la creazione in genere e la
creazione dell'anima umana in particolare.

	Dante, come abbiamo gi@a visto e vedremo ancor meglio in
seguito (^Par.~, XIII, 52; XXIX, 22), non solo sostiene la
dottrina tomistica della creazione prima immediatamente da Dio
^ex nihilo~ contro la teoria emanatistica di Avicenna; non solo
condanna con San Tommaso la teoria averroistica dell'intelletto
possibile separato dall'anima umana e universale, per affermare
l'infusione divina dell'anima razionale ad ogni essere umano; ma
anche afferma l'esistenza di una sola anima con tre potenze
distinte nell'uomo, l'anima razionale, ribattendo la teoria
platonica che ^un'anima sovr'altra in noi s'accenda~ (^Purg.~, 
IV, 6); teoria, che pi@u o meno modificata, proclamavano i
mistici, invocando Sant'Agostino, e sostenendo che nel composto
umano vivente esistessero pi@u forme sostanziali o anime, la
razionale, la sensitiva e la vegetativa, con manifesta confusione
fra le potenza dell'anima e la sua essenza.

	Tuttavia Dante condanna le teorie avverse, ma scusa
l'errore non malizioso.  E nel cielo del Sole premia la retta
intenzione delle anime elette che vissero ^in pensier gravi~, 
anelando di conoscere il vero, e che ora, letiziando alla fonte
di ogni vero, sorridono dei loro errori umani.  Come Gregorio in
cielo ride delle sue idee sulle divisioni angeliche (^Par.~, 
XXVIII, 133); come Costantino non porta le conseguenze del suo
^mal dono~ fatto sotto ^buona intenzione~ (^Par.~, XX, 55-60), 
cos@i San Bonaventura e i mistici si accordano danzando e cantando
al ritmo degli aristotelici guidati da San Tommaso, al cui lato
ride l'^eterna luce~ di Sigieri.  Dall'averroismo di Sigieri al
misticismo simbolico di Gioacchino il calavrese, tutte le
gradazioni del pensiero filosofico che non offendono la Fede, 
sono accolte nel cielo del Sole con quella larghezza di vedute e
di giudizio che Dante aveva appreso appunto dall'Aquinate.

	|1-3.~  Ricordando che le regole retoriche in uso
volevano che l'ultima parola d'un'orazione fosse pronunciata a
voce pi@u alta, la scena acquista grande vivacit@a: ^tollere~ o
alzar la voce per dir l'ultima parola e calcare a terra il piede
per ricominciare la danza, fu tutt'uno per San Tommaso, e gli
spiriti suoi compagni lo seguono con tanta prontezza che Dante li
paragona ad una |mola~ da mulino.  La parola parve troppo
grossolana a taluno per una corona di spiriti beati, ma
l'immagine si presta a ritrarre la velocit@a e concordia di quella
danza celeste.

	|4-6.~  Ma prima che la santa mola avesse compiuto un
giro, un'altra ne apparisce intorno ad essa, armonicamente
raddoppiando la danza ed il canto.  Il |colse~ rafforza l'idea
dell'unisono, mostrando la nuova corona nel punto che coglie il
giusto tempo per associarsi al ballo ed al canto.  E quale canto!

	|7-9.~  Canto che per esser cosa sovrannaturale secondo
la nostra Fede, vince le Muse e le Sirene in cui anche gli
antichi pagani rappresentarono il sovrannaturale secondo la
ragione e le vince, di tanto quanto il raggio diretto del Sole
vince il raggio riflesso.

	|10-21.~  S@i grandioso spettacolo desta nel Poeta
l'immagine del doppio arcobaleno che si vede qualche volta
cingere una nube |tenera~, cio@e distesa s@i da risolversi in
pioggia.  Il doppio arcobaleno a sua volta ridesta l'idea
dell'eco: sono i due esempi di riflessione che ci offre la
natura, e qui cadono in acconcio per ricordarci che anche la
scienza si propaga, si pu@o dire, cos@i, riflettendosi da dotto a
dotto, da maestro a discepolo, da generazione a generazione.  N@e
basta: l'eco suscita dalla storia pagana il ricordo della Ninfa
che si consunse d'amore per Narciso (^Metam.~, III, 339);
l'arcobaleno quello pure pagano, di Giunone e della sua ancella
Iride, <varios induta colores> (^Metam.~, I, 270), e quello
biblico di No@e a cui la comparsa dell'arcobaleno dopo il diluvio
annunci@o il volere divino che questo non dovesse ripetersi mai
pi@u.  Altro intreccio di fatti e di storie per cui il Poeta nel
cielo del Sole ama menzionare tutti i tempi della filosofia
umana, anche i tempi in cui l'uomo non era atto a comprendere che
un simulacro del vero, per indurci a confrontarli e meditare.

	Ma Dante s'indugia specialmente a spiegare il fenomeno
fisico dell'arcobaleno: quando questo @e doppio, si credeva che
l'esterno derivasse dalla riflessione dell'interno; mentre dalle
esperienze newtoniane noi sappiamo che i due archi concentrici, o
|paralleli~, hanno formazione propria ed autonoma, a seconda che
i raggi del Sole cadono sulle gocce d'acqua in modo da subirvi
due rifrazioni e una riflessione, o due rifrazioni e due
riflessioni.  Per@o quello che Dante vuol farci rilevare @e che
l'arco esterno @e meno vivace, come avviene di raggio riflesso, e
inversamente colorato del primo, probabilmente per indicare che
San Bonaventura, centro della nuova mola, entrando a mezzo il
giro dell'altra, si veniva a trovare non dietro, ma in faccia a
San Tommaso.

	|22-30.~  Nel tripudio della danza e del canto, indici
del gaudio, quelle anime |blande~, intenerite e piene di carit@a, 
si fiammeggiano, rispondendo lo splendore dell'una allo splendore
di quella che ha di fronte, in segno di lieto saluto; poi il
movimento e il canto cessano ad un punto e per concorde volere, 
come simultaneamente gli occhi nostri si chiudono e si levano a
guardare cosa piacente; e dall'interno d'una delle sopravvenute
anime si muove voce, che attira al suo |dove~, alla luce da cui
usciva, l'attenzione di Dante, quasi magneticamente, con quella
prontezza e necessit@a con cui l'ago calamitato, lasciato libero, 
si volge alla stella polare.

	Non nuova l'immagine della bussola, prima grande scoperta
scientifica: l'avevano gi@a usata Pier de la Vigna e Guido
Guinizelli; ma qui il succedersi di tante vivaci similitudini e
delle ridenti parole, ^sempiterne rose~ {v.19}, |tripudio, festa, 
grande, fiammeggiarsi, luci, cor~, eccetera, dispongono l'animo
al nuovo inno di gloria.

	L'anima che parla @e quella di San Bonaventura, al secolo
Giovanni di Fidanza, detto il Dottor serafico.  Nato a Bagnorea, 
sul lago di Bolsena nel 1221, nel 43 entr@o nell'Ordine
francescano e fu discepolo di Alessandro di Hales.  Poi, 
professore dell'Universit@a di Parigi, vi comment@o magistralmente
il ^Libro delle Sentenze~ di Pier Lombardo; nel 56 fu eletto
Generale dell'Ordine, nel 65 Arcivescovo di York, nel 72
Cardinale e Vescovo di Albano; mor@i al Concilio di Lione l'anno
medesimo di San Tommaso, 1274, e fu canonizzato nel 1482 da Sisto
IV.  Spirito equilibrato ed ardente ad un tempo, era stato
consigliere di Pontefici e di Monarchi, e ritenuto il pi@u grande
fra gli interpreti di Pier Lombardo, avendo lasciato colle opere
sue grande fama di dottrina: celebri oltre i ^Commentarii~ delle
Sentenze, sono l'^Itinerarium mentis in Deo~, meditato sulla
Verna, come egli dice, verso il 1239; il ^De Triplici Vita~, il
^Breviloquium~, la ^Legenda Beati Francisci~, i ^Commenti agli
Evangeli~ ed i ^Sermoni.~  Prese parte con San Tommaso alla lotta
contro i secolari dell'Universit@a parigina che volevano escludere
i religiosi dall'insegnamento; ma in filosofia fu avverso
all'Aquinate, e seguace dell'indirizzo agostiniano, secondo la
scuola dei mistici o neoplatonici.

	La dottrina di San Bonaventura, scrive il Tocco, risale
per Ugo e Riccardo da San Vittore a Rabano Mauro, ad Agostino, a
Plotino, i quali, riguardando la percezione sensibile, primo
grado della nostra conoscenza, come ingannevole, e il discorso
ragionante, secondo grado della cognizione, come incapace di
raggiungere la certezza, gittavano il dubbio su tutta la
conoscenza umana, e attribuivano la perfezione al pensiero
speculativo, che raggiunge la visione mistica di Dio: questa
visione mistica @e dunque l'unica e suprema aspirazione dell'anima
umana.  Tuttavia San Bonaventura, pur accettando questa
conclusione, riconosceva che qualche cosa di divino deve
accompagnarsi anche ai sensi ed all'intelletto che ci sono via
alla visione estatica, sicch@e Dio prima che negli attributi suoi
e nelle Divine Persone, ci appare come in vestigio nelle cose
sensibili e come in immagine nell'anima umana.

	Per questa temperanza di idee e per l'ardore sincero di
Fede che d@a alle opere sue un linguaggio altamente lirico, San
Bonaventura fu, dopo San Tommaso, carissimo a Dante; e noi
abbiamo gi@a osservato nel Purgatorio quanto il Poeta si sia
giovato dello ^Speculum Beatae Virginis~ del Serafico dottore in
quegli esempi di virt@u che in ogni Cornice cominciano da Maria
Vergine.

	|31-33.~  Il divino amore che mi fa risplendere di bella
luce, mi spinge a ragionare dell'altro |duca~ o capo d'ordine
religioso, San Domenico, a proposito del quale ho udito parlare
s@i altamente del fondatore del mio ordine religioso, San
Francesco.

	|34-36.~  Ripete con altre parole il medesimo concetto
espresso da San Tommaso: @e giusto che dove si loda l'uno, 
s'introduca l'altro, perch@e San Francesco e San Domenico vadano
uniti nella gloria ^come ad un fine fur~ le opere loro: ma il
|militaro~, e tosto ^il riarmar~ {v.38} portano gi@a espresso il
carattere del nuovo duca, ^santo atleta, paladino, combattente~
per la Chiesa.

	|37-39.~  L'esercito di Cristo, la Chiesa militante, che
a ^riarmarsi~ contro le tentazioni del demonio era costato s@i
caro per la morte del Redentore e di tanti martiri, si movea
ormai |tardo~ per freddezza di cuore, |sospeccioso~ per eretici
dubbi, e quindi |raro~ dietro l'insegna della Croce.

	|40-45.~  Anche questi versi ricordano un passo consimile
del Canto precedente.  Basti osservare che si |raccorse~ viene
dal verbo ^raccorgersi~ o ravvedersi, e non dal ^raccogliersi~ in
senso di radunarsi; e che il verso |provide a la milizia ch'era
in forse~, traduce la frase di Teodorico d'Appoldia sull'Ordine
dei Domenicani: <quorum Ordinem temporum horum novissimorum
periculis dispensatio divina providit>, mostrando che, nel far
tessere da San Bonaventura le lodi di San Domenico, Dante
s'ispir@o soprattutto allo scritto di quell'autore.

	|46-54.  Fortunata Calaroga~, dove nel 1170 nacque San
Domenico dalla nobile famiglia dei Guzman!  Il Poeta la vagheggia
a lungo, la descrive geograficamente e politicamente, come aveva
fatto per la patria di San Francesco.

	Politicamente essa giace sotto l'alta protezione del re
di Castiglia, che nello scudo inquartato portava due leoni e due
castelli: a destra il leone sta in basso e il castello in alto, a
sinistra viceversa, sicch@e Dante pu@o ben dire che il leone |or
soggiace, or soggioga~, giustamente umile e forte.

	Geograficamente |Calaroga~ o ^Calaruega~, corrisponde
all'occidente d'Europa, a settentrione di Gade, e il Poeta ce la
descrive anzitutto come il punto da cui si muove a primavera il
mite soffio di Zefiro e muovendo incontro al Sole oriente riveste
tutta l'Europa d'erbette e di fronde: noi ricordiamo subito
Assisi, detto Oriente nel Canto anteriore.

	Ma volendo il Poeta dimostrarci subito non solo le
somiglianze, bens@i anche le differenze di carattere fra i due
Santi, appena dipinta Calaroga con gli incantevoli ricordi
primaverili, muta immagini: il |percuoter de l'onde~ dell'Oceano
e la |lunga foga~ del Sole si addicono a ritrarre il focoso zelo
del Santo adulto, che i biografi dipingono come uomo dall'animo
mite ed amorevole, se non quando lo spingevano ad ira tremenda la
sua stessa piet@a ed amorevolezza verso gli uomini: <nisi cum ad
compassionem et misericordiam turbabatur, nec aliquatenus
acquiescebat irasci>.

	Pertanto appena descritta la Calaroga primaverile, Dante
corre col pensiero all'ardente solstizio estivo, quando l'astro
maggior de la natura ha |pi@u lunga foga~, cio@e pi@u lungo tratto
da percorrere per giungere dal meridiano al tramonto.  Cos@i si
spiega anche il |talvolta~: talvolta, nel solstizio estivo, 
quando il Sole tramonta dietro Calaroga, esso si rende, nel
momento medesimo, invisibile |ad ogni uomo~, perch@e Dante credeva
che tutta la terra abitabile, la <quarta habitabilis> (^Quaestio
de aqua et terra~, 5), fosse ristretta al quadrante
boro-occidentale del globo, al di sopra dell'equatore; nel
solstizio invernale invece il Sole si nasconde prima alla vista
degli Europei, e poi a quella dei popoli dell'Africa
settentrionale, la sola conosciuta dalla geografia dei tempi; nei
periodi intermedi fra i due solstizi il Sole tramonta in tempi
diversi per una maggiore o minor parte della popolazione
terrestre.

	Con ci@o si vede manifesta l'allegoria delle due patrie
provvidenziali, e tanto pi@u se ricordiamo che il |talvolta~ @e
ripetuto nei due Canti: San Francesco nasce ad Assisi, come fa il
Sole |tal volta~, a primavera, di Gange; San Domenico nasce a
Calaroga, dove il Sole, |tal volta~, d'estate, tramonta: San
Francesco @e la primavera che rigioconda la terra, e San Domenico
l'ardente Sole estivo che porta a maturazione le messi e le
biade.

	|55-57.~  A Calaroga nacque San Domenico, |l'amoroso
drudo de la fede cristiana~: la parola |drudo~, poi riservata a
triste significato, come gi@a si vede in Dante stesso (^Inf.~, 
XVIII, 134; ^Purg.~, XXXII, 155; ^Convivio~, II, XIV, 20 e XVI, 
4), conservava per@o ancora nel trecento un s@i nobile senso, che
il Poeta chiama ^drudi~ e ^drude~ della Filosofia i suoi seguaci
e le scienze che le sono ancelle; sia che |drudo~, come sincope
di ^druido~ significasse sacerdote, o che, derivando dal tedesco
^treu~ volesse dire ^fedele~ o amante, come chiosa l'Ottimo e
conferma il Redi nelle Note al ^Ditirambo.~

	Amoroso drudo, santo atleta della Fede, San Domenico
doveva mostrarsi benigno ai devoti di lei, e, secondo
l'insegnamento dell'^Esodo~ (XXIII, 22), ^inimicus inimicis~, 
giustamente nemico ai nemici di lei.

	|58-60.~  E, come fu creata, la mente di San Domenico fu
s@i ripiena di virt@u, che |ne la madre~, cio@e essendo ancora nel
grembo materno, rese profeta la madre.  Allude al racconto di
Teodorico d'Appoldia, secondo il quale la madre del Santo, 
essento incinta di lui, sogn@o di dare alla luce un cagnolino che
portava in bocca una face, e che <egressus ex utero, totum mundum
ignibus de ore procedentibus incendiabat>.

	|61-66.~  In ricordo delle nozze di San Francesco con la
Povert@a, si chiama qui |sponsalizie~ il battesimo, con cui
Domenico si un@i alla Fede, e l'uno e l'altra |si dotar di mutua
salute~, perch@e egli promise a lei di difenderla dai nemici, ed
ella promise a lui la vita eterna.

	Quella stessa notte la donna che, secondo il rito, si era
obbligata per il bambino, cio@e la madrina, che Teodorico
d'Appoldia dice nobile e madre sua spirituale, sogn@o che in
fronte a San Domenico splendeva una fulgidissima stella, presagio
che egli ed i suoi successori sarebbero stati guida e lume ai
popoli sulla via della salute.

	|67-72.~  E perch@e fosse anche |in costrutto~, nella
costruzione del nome, qual era di fatto, |quinci~, dal cielo, si
mand@o ai parenti suoi l'ispirazione di chiamarlo Domenico, che
vuol dire del Signore: <illud quod qualitercumque est Domini, 
dominicum dicitur, sicut dominica voluntas, dominica manus, vel
dominica passio>, dice San Tommaso (^S. T.~, II, II, XVI, I), e
Domenica noi chiamiamo il giorno del Signore.

	Perci@o fu detto Domenico; e io ne parlo, segue San
Bonaventura, come dell'ortolano che Cristo, l'eterno |agricola~
(^Giovanni~, XV, I), elesse all'orto suo per aiutarlo; e si pu@o
intendere tanto per aiutar l'orto, e varr@a ripurgarlo, quanto per
aiutar Cristo, e varr@a cooperare con Lui alla coltivazione
dell'orto, cio@e della Chiesa.

	|73-75.~  Dante, che per tutto il poema non fa rimare mai
il nome di Cristo che con se stesso, per riverenza, celebra qui
la virt@u di cui diede prova anzitutto Domenico nella sua
puerizia, cio@e la virt@u dell'umilt@a, fondamentale precetto
lasciatoci da Cristo nel suo ^Discorso della montagna~; e sulla
mirabile puerizia del Santo ancora si sofferma nella seguente
terzina, insistendo sulla stessa virt@u.

	|76-78.~  Tenerello ancora, narra il biografo, assai
spesso abbandon@o la culla, e, rifiutando le mollezze delle
coltri, compose le infantili membra sulla nuda terra, come poi
sempre osserv@o ai giorni suoi.  Vera imitazione di Cristo, che
volle nascere nell'umile presepio, commenta il Poeta, quasi
Domenico infante gi@a dicesse: <Io son venuto a questo, a
santificare l'umilt@a e a darne l'esempio>.

	|79-81.~  L'ultimo concetto etimologico, per il nostro
gusto moderno, pu@o guastare il bell'effetto prodotto dai
precedenti, Ascesi ed Oriente, Domenico, Felice, che suscitano
rapidamente un'immagine viva.  Ma si ricordi il grande valore, 
quasi fatidico, che i trecentisti e Dante attribuivano ai nomi:
<nomina sunt consequentia rerum> (^Vita Nuova~, XIII, 4); si
ricordi che a Giovanni e Giovanna si attribuiva popolarmente il
significato di annunziatore, precursore e simili, e che anche
Teodorico d'Appoldia e Bartolomeo da Trento, e quanti scrissero
poi sulla Vita del Santo si erano fermati a queste considerazioni
intorno ai nomi dei genitori di Domenico, Felice Guzman e
Giovanna d'Aza.  Anzi qui il Poeta sembra ripudiare l'etimologia
popolare di Giovanni che aveva seguito nella ^Vita Nuova~, e
rivolgersi a quella, molto pi@u conveniente qui, di ^gratia Dei~, 
che si trova in Teodorico d'Appoldia, che era gi@a stata emessa da
San Gerolamo, e riportata nelle ^Magnae Derivationes~ di
Ugoccione.

	|82-87.~  Si compendia in questi versi la vita giovanile
del Santo.  I suoi studi a Palencia, dove s'era imposto di non
mai gustar vino, e dove, durante una grande carestia, un giorno
vend@e tutti i suoi tanto diletti libri, per dispensarne il prezzo
ai poveri; il rapido avanzare sulla via della vera sapienza che
non mira ad acquisto di beni terreni; la sua entrata nel mondo, 
in pro della |vigna~, del popolo di Cristo che, trascurato, 
traligna, come foglia che imbianca e isterilisce per mancanza di
nutrimento.  Ed ecco contrapposta la verace sete di conoscere del
Santo alla bassa cupidigia di ricchezze e di onori, dietro alle
quali si perde chi va dietro ^ad iura o ad aforismi~, come
l'Ostiense e Taddeo.

	L'Ostiense @e Enrico da Susa, professore di diritto
canonico a Bologna e a Parigi, poi vissuto in gran favore presso
Enrico III d'Inghilterra, il ^re de la semplice vita~ (^Purg.~, 
VII, 130); nel 1261 fu nominato Cardinale e Vescovo d'Ostia, e
scrisse una ^Summa supertitulis Decretalium~, detta anche ^Summa
Hostiensis~; a lui va pure diretta la satirica allusione
dell'^Epistola XI~ di Dante.

	Taddeo @e probabilmente Taddeo d'Alderotto, un medico
fiorentino, soprannominato l'Ippocratista per la sua dottrina, 
morto nel 1295.  Lasci@o molte opere che divennero classiche nelle
scuole mediche del Medio Evo, e che meritarono pi@u tardi l'elogio
del grande Haller.  Ma il Poeta non riteneva giusto forse che si
facesse pagare cinquanta fiorini al giorno per tutte le citt@a
d'Italia a cui veniva chiamato, e cento ne pretendesse dal
Pontefice Onorio IV: <dat Galenus opes>, commenta maliziosamente
Pietro di Dante.

	|88-96.~  Ecco altri esempi d'insensata cura dei mortali, 
dopo di che lo stile si eleva, per narrare come San Domenico, gi@a
canonico in Provenza e fondatore del Monastero di Santa Maria di
Prouille che fu la culla dell'Ordine, prima di risolversi a
combattere pi@u aspramente gli eretici che pullulavano in
Provenza, venisse a Roma per chiedere il consenso della Cattedra
di San Pietro.  Veramente la prima approvazione dell'Ordine dei
Predicatori fu data verbalmente da Innocenzo III nel 1215, otto
anni dopo che San Domenico aveva cominciato la sua predicazione
contro gli Albigesi; ma sta il fatto che nel 1205 il Santo di
Calaroga era venuto per la prima volta a Roma.

	Il Poeta non si lascia sfuggire l'opportunit@a di opporre
i Santi Pontefici del tempo di San Domenico e di Francesco a
Bonifazio VIII, regnante nel 1300, e non a questo soltanto; e di
porre a raffronto le aspirazioni dei due Santi, i |poveri
giusti~, con quelle dei sacerdoti del tempo suo, affaccendati ad
ottenere dal Capo della Chiesa, o di poter devolvere ad opere pie
solamente la met@a o il terzo delle rendite ecclesiastiche, o di
occupare la prima sedia o benefizio vacante, o di percepire le
decime che sono dei poveri di Dio.  Nella concitata terzina, dopo
le formole curiali, |prima vacante~ ad esempio, quanto suonano
ammonitrici a Sacerdoti e Pontefici le parole latine!

	Non per tali richieste venne a Roma Domenico; ma per
chieder licenza di combattere per quella fede, della quale, dice
San Bonaventura con verso ampio e solenne, tu hai intorno a te
ora ventiquattro piante.  Nell'^orto~ {v.72} della Chiesa, i
Santi sono le |piante~, i fedeli gli ^arboscelli~ {v.105}, gli
eretici gli ^sterpi~ {v.100}, Domenico il ^torrente~ {v.99} che
monda e feconda.

	|97-102.~  Forte della sua dottrina e della sua ferma
volont@a, ma anche dell'approvazione apostolica, San Domenico |si
mosse~ e |percosse~ negli sterpi eretici, specialmente dove
opponevano maggior resistenza, cio@e in Provenza, contro gli
Albigesi.  <Opera energica, s@i, e instancabile; ma di
persuasione, di pacificazione, incontaminata di sangue, giacch@e
nella terribile crociata condotta da Simone di Monfort e dai
Cistercensi contro quegli eretici, che tenevano della dottrina
dualista de' Manichei ed erano protetti da Raimondo VI Conte di
Tolosa, egli, Domenico, non ebbe parte alcuna, se lo troviamo
soltanto, nell'ora della celebre battaglia di Muret, il 12
Ottobre 1213, in una Chiesa a pregare> (Bertoldi).

	Il resto della vita del Santo, l'approvazione orale
dell'Ordine nel 1215, e la sanzione solenne di Onorio III l'anno
dopo; le sue venute a Roma in quegli anni, e nel 15 in compagnia
di Folco da Marsiglia; la fondazione di San Romano in Tolosa, e
di due monasteri a Roma, Santa Sabina e San Simone; il rapido
diffondersi dei Predicatori; il grande Capitolo generale del 1120
in Bologna; le sue ultime istruzioni d'umilt@a, di povert@a, di
carit@a, e la serena morte, avvenuta nel 1221, tutto ci@o @e passato
in silenzio dal Poeta, come di cose a tutti note.

	|103-105.~  Avendo chiamato Domenico ^torrente~ {v.99}, 
chiama |rivi~ i tre Ordini suoi: de' Predicatori, delle Vergini
monache e dei Laici: rivi che addentrandosi sempre pi@u nell'orto
disegnato e preparato, ad uno ad uno vi ricercano e vivificano i
credenti, gli |arboscelli.~

	|106-111.  Civil briga~ @e bella definizione delle eresie
che furono in quei tempi cagione di vere e sanguinose guerre
civili, tanto che, come scrive il Sabatier, <quando il Papato
abbatt@e i Catari (o gli Albigesi), la sua vittoria fu un trionfo
del buon senso e della ragione>.

	Le due |rote de la biga~, qui, non va riferito ai due
Santi fondatori, ma ai loro Ordini, poich@e nella seguente terzina
San Francesco @e detto la ^parte somma~ {v.112} della ^rota sua.~ 
Intendiamo adunque: se tale, per virt@u del fondatore e dei suoi
primi seguaci, fu l'Ordine domenicano; una della ruote della biga
con cui la Chiesa trionf@o della sua guerra civile, ben puoi
comprendere che anche l'Ordine francescano fu similmente in
origine perfetto, perch@e un carro non va bene se l'una delle due
rote @e manchevole; ma...

	|112-114.~  Ma oggi l'|orbita~, la traccia che aveva
segnato la |parte somma~ della circonferenza di quella ruota, San
Francesco, e che i suoi primi eredi avevano mantenuta fresca e
grumosa, come @e la botte ripiena di buon vino, @e abbandonata e
coperta di muffa, come @e la botte da lungo tempo asciutta e
dimenticata.

	Facendo dire queste cose dal Santo francescano che fu
professore a Parigi, il Poeta mostra di non condannare nei
francescani l'amor delle lettere e degli studi, contrario alla
regola, che loro vietava ^litteras discere~, ma di aver
abbandonato la diletta sposa del maestro, d'aver dato esempio di
discordia fra loro, e d'essersi immischiati nelle lotte
politiche.

	|115-117.~  La famiglia francescana che per alcun tempo
segu@i le orme del maestro, @e s@i travolta che chi va avanti gitta
pietre a chi vien dopo, per paura di essere oltrepassato o
derubato nella corsa affannosa alle prebende ed alle ricchezze.

	|118-120.~  L'|arca~ @e il Paradiso, il |loglio~ i nuovi
francescani che ne saranno esclusi, secondo quel di Matteo (XIII, 
24): <in tempore messis dicam messoribus: colligite primum
zizania (logio), et alligate eam in fasciulos ad comburendum, 
triticum autem congregate in hortum meum>.

	|121-126.~  Certo non tutti quanti i Francescani sono
tralignati!  Chi cercasse bene tutto il volume dell'Ordine |a
foglio a foglio~, monastero per monastero, ancora troverebbe
qualche |carta~ o frate, che potrebbe dirsi uguale a quelli d'un
tempo; ma costui non sar@a Matteo Bentivegna d'Acquasparta, capo
dei Conventuali, che volevano la regola pi@u blanda, n@e Ubertino
d'Ilia da Casale, che la voleva pi@u rigida ancora: la |Scrittura~
o regola dettata da San Francesco @e sacra e intangibile, e a
difenderla San Bonaventura era atto, come colui che si era tenuto
ugualmente discosto dalle esagerazioni dei Conventuali e da
quelle degli Spirituali.

	Contro Matteo d'Acquasparta, presso Todi, Dante poteva
aver ragioni di rancore personale o policito: @e quello stesso per
mezzo del quale Bonifazio VIII chiese a Firenze 100 soldati che
Dante, priore, ricus@o di concedere, e che nel 1300 venne a
Firenze, come legato apostolico di Bonifazio medesimo, in veste
di paciere, in realt@a per favorire le mire dei Neri, sicch@e la
prima volta ne part@i deluso, e la seconda maledicendo.  Era stato
eletto duodecimo generale dell'Ordine francescano nel 1287, 
Cardinale nell'88, Vescovo di Porto nel 91, e mor@i nel 1302.  Per
Dante, scrive il Tocco, rappresenta i Minoriti politicanti, vera
caricatura del francescanesimo.

	Ma verso Ubertino da Casale il Poeta dovette nutrire
certe simpatie, come ultimo discepolo di quel Gioacchino
calabrese che tosto vedremo far parte della ruota di Bonaventura. 
Pi@u volte infatti nel ^Monarchia~ e nel ^Poema~ ricorre il
medesimo linguaggio degli Spirituali, tutti impetuosi contro la
corruzione della Curia romana, con ispirazione dall'Apocalisse, e
dipingenti lo scandalo in modo simile a quello usato dal Poeta
nostro nel XIX dell'Inferno e nel XXXII del Purgatorio.  E
Ubertino fu certo uomo di retta intenzione e di ferventi
sentimenti; ma il Poeta non pot@e approvare forse che avesse
spinto l'irriverenza delle somme chiavi fino ad approvare lo
schiaffo d'Anagni, e certe idee d'un fatalismo contrario al
significato universale della Redenzione: ad esempio il dividere
gli uomini assolutamente secondo che li assiste visibilmente la
Grazia, senza tener alcun conto del meriti che acquistano Grazia, 
e condannare i bambini non battezzati al fuoco eterno, anzich@e al
Limbo.

	Nato nel 1239 a Casal Monferrato, Ubertino entr@o
nell'Ordine francescano nel 1273; fu per nove anni lettore a
Parigi, e poi a Santa Croce di Firenze, dove insegnava il suo
maestro Pier Giovanni Olivi.  Datosi alla predicazione, 
propugnava le opinioni dell'Olivi, alla cui morte rimase capo
degli Spirituali; ma predicava con tanta severit@a che i Superiori
gli proibirono di continuare, e lo mandarono alla Verna.  Quivi
visse santamente, infiammando gli animi alla virt@u, e, protetto
da Clemente V, e quivi, in difesa delle sue idee, scrisse
l'^Arbor Vitae crucifixae Iesu~; infine, dopo varie vicende, da
Giovanni XXII fu costretto a passare nell'Ordine benedettino, 
dove pare apprendesse a vivere con minor ristrettezza d'idee. 
Mor@i nel 1338.

	|127-129.~  Siamo all'ultima parte del Canto, e San
Bonaventura sta per nominare gli spiriti che formano la seconda
beata corona, cominciando da s@e stesso, e attribuendo tutto il
merito suo non alla dottrina, ma all'aver sempre posposto, negli
alti Offici di Capo dei francescani, di Vescovo, di Cardinale, 
ogni cura di cose terrene a quella delle spirituali, subordinando
ogni pensiero e dovere al servizio di Dio: non si poteva meglio
tracciare la figura del Santo che un giorno a San Tommaso che lo
pregava di mostrargli la sua biblioteca, gli addit@o il
Crocifisso.

	|130-132.~  L'enumerazione dei mistici comincia con due
dei primi seguaci di San Francesco, che si fecero amici a Dio
cingendo l'umile |capestro~ o cordone del saio; fra i primi che
si misero sulla via poi tutta percorsa dal serafico San
Bonaventura, e da San Bonaventura ricordati nella sua ^Vita~ del
Santo d'Assisi.

	|Illuminato~ da Rieti, al secolo Accarino della Rocca, 
famiglia di antichi feudatari, accompagn@o San Francesco in
Oriente; |Agostino~ di Assisi, francescano fin da 1210 come il
precedente, nel 1216 fu eletto ministro dell'Ordine in terra di
Lavoro.  Narra l'Ottimo che Agostino, avendo gi@a perduta la
parola, quando vide malato a morte San Francesco, a un tratto la
ricuperasse per gridare: aspettami, Padre, ch'io venga teco; e
spir@o subito dopo di lui.

	|133-135.  Ugo di San Vittore~, nato verso il 1097 presso
Ipres (Fiandra), Canonico regolare dell'Abbazia di Saint Victor a
Parigi dal 1133 al 1141, scrisse fra l'altro l'^Auditio
didascalica~, il ^De Sacramentis fidei christianae~, il ^De laude
charitatis~, che ne fanno il capo di quella corrente mistica che
con San Bernardo si oppose alla Teologia ragionatrice di
Roscellino e d'Abelardo, e le sue opere furono lodate da San
Tommaso come magistrali e autorevoli.

	|Pietro~ detto ^Comestor~ o |Mangiatore~ per la gran
quantit@a di libri divorata, nacque in Troyes al principio del
secolo XII, fu decano della Cattedrale in patria (1147) e
cancelliere dell'Universit@a di Parigi (1164); poi si ritir@o
nell'Abbazia di Saint Victor, dove mor@i nel 1175.  Scrisse fra
l'altro l'^Historia Scholastica~, ricompilazione di libri
biblici, che divenne s@i celebre che si diceva l'^Historia~
senz'altro, per antonomasia.  Fu un erudito, ma che si avvicina
ai mistici per il metodo, accompagnando i fatti storici con
interpretazioni allegoriche, e per la vita, avendo preferito la
contemplazione del chiostro alla celebrit@a conquistata.

	|Pietro~ ^di Giuliano~ da Lisbona, detto |Ispano~, nacque
intorno al 1226: Arcidiacono, poi Arcivescovo di Braga, nel 1273
fu nominato Cardinale e Vescovo di Frascati, e l'8 Settembre 1276
divenne Pontefice col nome di Giovanni XXI; mor@i dopo soli otto
mesi di regno, sotto la rovina d'una fabbrica cui attendeva. 
Medico, e insegnante di medicina a Siena, scrisse di medicina e
di logica: i |dodici libelli~ sono appunto le ^Summulae logicae.~ 
Pu@o parer strana la sua collocazione qui, perch@e gli scrittori lo
dipinsero come uomo pieno di vanit@a, poco prudente e poco
discreto, e soprattutto avverso ai monaci; anzi dicono che Dio lo
levasse dal mondo, perch@e meditava di pubblicare qualche decreto
contro i frati.  Per questo forse, e anche perch@e fu accusato di
arti magiche, Dante lo nomina dai suoi scritti e non come
Pontefice.  Ma anche come scrittore, che legame ha coi mistici
questo medico che Salimbene chiama <grande sofista, logico, 
disputatore nonch@e teologo?>.  Questo, dice il Tocco: che di lui
@e la lettera papale del 1277 chiedente informazioni al Vescovo di
Parigi intorno agli errori contro la Fede che si insegnavano in
quell'Universit@a: quella lettera che diede origine alla condanna
di 219 proposizioni, per la maggior parte averroistiche, fra cui
molte di Sigieri e alcuna dell'Aquinate stesso.  Pietro Ispano
era adunque un neoplatonico che, come i mistici, si allontanava
da Aristotele, e che alla schietta logica aristotelica preferiva
la bizantina dello Psello, sulle cui orme aveva tracciato le
^Summulae logicae.~  L'aver collocato Dante questo Pontefice nel
Paradiso, dimostrerebbe adunque la profonda conoscenza di Dante
intorno alle scuole ed alle lotte teologiche del tempo suo.

	|136-138.  Natan~, il profeta che rimprover@o a David i
suoi delitti contro Uria di Beth (^Re~, II, XII, I), sta qui
perch@e la profezia, come dice San Tommaso (II, II, CLXXX) @e una
^violenta contemplazione.~  E si comprende pure la collocazione
in questa corona di oratori e di grammatici, come il Crisostomo e
il Donato.  ^S. Giovanni~ |Crisostomo~, detto Boccadoro per la
sua eloquenza, e fervente apostolo del Cristianesimo, nato in
Antiochia nel 344, presbitero nel 386, ^metropolitano~ o
Patriarca di Gerusalemme nel 398, per le ire dell'imperatrice
Eudossia, moglie di Arcadio, mor@i in esilio, nella Chiesa di
Basilisco presso Comano del Ponto, nel 407.  ^Elio~ |Donato~, 
vissuto nel IV secolo, insegn@o a Roma e fu maestro di San
Gerolamo, ed @e il celebratissimo autore della grammatica per cui
ogni grammatica latina fu sino a non molti anni or sono chiamata
dal nome suo, il Donato; scrisse anche commenti di Virgilio e di
Terenzio.

	|Anselmo~ ^d'Aosta~, nato nel 1033, monaco di Bec nel
1060, abate nel 1078, Arcivescovo di Canturbery nel 1093, dove
con animo fermo difese i suoi diritti contro Guglielmo II e
Arrigo I d'Inghilterra, fu uno dei pi@u alti ingegni e dei pi@u
forti caratteri del Medio Evo, e fra i suoi scritti @e
specialmente famoso il ^Cur Deus homo.~  Colui che esclamava:
<Non cerco d'intendere per credere; credo invece affinch@e io
possa intendere>, il fiero oppositore di Roscellino, ben rifulge
in questa compagnia.

	|139-141.  Rabano~ ^Mauro~, di Magonza (776-856), educato
nel monastero benedettino di Fulda, ne divenne abate nell'822;
nell'847 fu eletto Arcivescovo di Magonza, e mor@i a Winfel, 
lasciando molte opere che ne fanno il precursore di Ugo da San
Vittore e della scuola mistica: il suo trattato ^De visione Dei~
ha un lontano addentellato con l'^Itinerarium~ di San
Bonaventura.

	Ma l'ultimo spirito che luce al lato sinistro del
Serafico dottore, ci richiama al problema che ci si affacci@o
parlando di Sigieri di Brabante, perch@e la beatificazione di
Gioacchino del Fiore, fatta da Dante, pu@o sembrare audace.

	|Gioacchino~ ^di Celico~ in Calabria (1130-1202), bello, 
sveglio, ricco, applicato dal padre alla regia curia, prefer@i
farsi romeo; and@o in Terra Santa, conducendo seco a sue spese
amici e servi che licenzi@o a Costantinopoli, per seguire il
viaggio da solo, nel rozzo saio del pellegrino, e votarsi a vita
religiosa.  Tornato in patria, nel 1158 entr@o nel monastero
cistercense di Sambucina, e nel 1176, bench@e renitente, fu eletto
abate in Corazzo, dove ebbe lunghe conferenze e polemiche con
Pier Lombardo.  Abbandon@o l'Abbazia per darsi tutto agli studi
nella solitudine di Pietralata; ma crescendo intorno a lui il
numero dei discepoli, nel 1189 fond@o in mezzo alle foreste di
Sila la congregazione e il monastero del Fiore, di austerissima
disciplina, ottenendone l'approvazione dal Pontefice nel 1196, e
privilegi imperiali che furono poi riconfermati da Federico II
nel 1221: la Chiesa del Monastero fu dedicata a San Giovanni
Battista, e intorno le si form@o il paese che ancora porta il nome
di San Giovanni in Fiore.

	Scrisse opere di mistica interpretazione biblica, la
^Concordia veteris et novi Testamenti~, l'^Expositio in
Apocalipsim~, e il ^Psalterium decem cordarum~, dove, predicando
la divisione del mondo in tre tempi o regni, del Padre, del
Figlio e dello Spirito Santo, e annunciando prossima la fine del
mondo, partecipava un poco delle idee dei Catari.  Ma propugnava
una rinnovazione religiosa e sociale, e faceva predizioni che si
avverarono, come quelle sulla lotta tra la Chiesa e la Casa di
Svevia, sull'esito della terza Crociata, sulla fine della
dinastia normanna; previsioni, dice il Tocco, che non trascendono
i limiti dell'accorgimento umano; ma che parvero vere profezie ai
francescani spirituali ed a Dante, tanto che suscitarono enorme
entusiasmo, diedero origine alla compagnia dei Flagellanti, e ad
un'estesa letteratura; a questa appartiene l'^Evangelio eterno~
di Giovanni da Parma, che riassumeva i tre principali scritti di
Gioacchino, ma che fu condannato, e, implicitamente con quello, 
le idee di Gioacchino, dal Concilio Lateranense del 1215 e da una
Commissione cardinalizia nel 1254.

	Or come Dante beatifica colui che fu condannato dalla
Chiesa?  Forse il Poeta non conobbe l'^Evangelio eterno~ e la
condanna, dice il Tocco; ignor@o la polemica che Gioacchino
sostenne con Pietro Lombardo intorno alla Quaternit@a ed alla
Trinit@a, e le severe misure che San Bonaventura dovette prendere
contro i Gioachimisti; invece Dante riconobbe in Gioacchino il
merito d'un ardente elevazione, il dono di spiriti profetici che
San Tommaso gli aveva negato, perch@e vide in lui il precursore
d'un'et@a nuova, per la rinnovazione della Chiesa e della societ@a;
della Chiesa non nel domma, ma nei costumi; non fuori, ma dentro
di s@e stessa, come il Poeta voleva, tanto che esalta Gioacchino e
lo fa esaltare anche da chi storicamente ebbe idee contrarie alle
sue, come San Bonaventura.

	|142-145.~  L'infiammata cortesia e il |discreto latino~, 
ossia il reverente discorso di Fra Tommaso per San Francesco, 
conchiude San Bonaventura, mosse me ad |inveggiar~, cio@e
invidiare nel senso buono della parola, la gloria di San
Domenico.  |Fra Tommaso~, dicesi qui, non San Tommaso, perch@e nel
trecento l'Aquinate non era ancor stato canonizzato, e perch@e nel
Paradiso nessuno d@a del Santo ad altri.

	Infine il discorso si chiude con quel verso ampio e
pacato con cui Bonaventura chiama a parte delle lodi tributate a
San Domenico i suoi undici compagni.
