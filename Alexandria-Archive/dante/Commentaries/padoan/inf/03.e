	|Rubrica antica.~  Canto terzo, nel quale tratta de la
porta e de l'entrata de l'inferno e del fiume d'Acheronte, de la
pena di coloro che vissero sanza opere di fama degne, e come il
demonio Caron li trae in sua nave e come elli parl@o a l'auttore;
e tocca qui questo vizio ne la persona di papa Cilestino.

	|1-9.~  Come talvolta le porte delle citt@a medievali,
anche questa dell'Inferno ha un'iscrizione: e parla in prima
persona.  Nove versi, distinti di tre in tre; la prima terzina,
scandita sull'anafora, ripete per tre volte il medesimo concetto:
ma il primo verso indica in generale il luogo ove si racchiude il
dolore, il secondo pone in primo piano il dolore stesso, il
terzo, infine, gli oggetti umani di quella terribile punizione.  @E
un crescendo minaccioso, ove non sai se sgomentarti per
l'<etterno dolore> annunziato, o per l'inflessibilit@a della
giustizia che vi appare.  E <Giustizia> apre la seconda terzina:
il nome di Dio, della Trinit@a, @e suggello alla dura sentenza; che
@e eterna (ultima terzina).  Tutta la scritta @e tremenda, ma Dante
sente diretta a s$e soprattutto la sentenza finale: <Lasciate ogne
speranza, voi ch'intrate> (cfr.^Aen.~ VI 126-129: <facilis
descensus Averno; / noctes atque dies patet atri ianua Ditis; /
sed revocare gradum superasque evadere ad auras, / hoc opus, hic
labor est>); e ne @e sgomentato.

	|1. PER ME~: attraverso me.  |CITT@A DOLENTE.~  Evidente
contrapposizione alla citt@a beata (cfr. ^Inf.~ I 128); @e la
<civitas diaboli> (cfr., per il termine ^citt@a~, che @e gi@a
scritturale, il ^De Babilonia civitate infernali~ di Giacomino da
Verona, ed opere analoghe).  <Fecerunt itaque civitates duas
amores duo, terrenam scilicet amor sui usque ad contemptum Dei,
caelestem vero amor Dei usque ad contemptum sui> (S. Agostino,
^De civitate Dei~ XVI 28).

	|2. ETTERNO DOLORE~, non temporale, come @e invece quello
del Purgatorio (cfr. ^Inf.~ I 118-120).

	|3. PERDUTA~: dannata, perch$e, con Dio (v. 18), hanno
perduto se stessi.

	|4. GIUSTIZIA... FATTORE~: il sommo creatore mi cre@o per
atto di giustizia.  Ora, pi@u che la porta, parla l'Inferno
stesso.

	|5-6.~ @E la trinit@a; cfr. ^Conv.~ II v 8: la potenza
somma del Padre... la somma sapienza del Figliuolo... la somma e
ferventissima caritade de lo spirito Santo>.

	|7. DINANZI A ME~: prima di me.  |FUOR~: furono. 
L'Inferno fu creato immediatamente dopo il peccato di Lucifero
(cfr. ^Inf.~ XXXIV 121-126; vedi ^Matth.~ 25, 41), quindi dopo la
creazione dei cieli, degli angeli, a della materia prima, che
sono tutte cose eterne, incorruttibili.

	|8. ETTERNO~ ha valore avverbiale; <garantisce col suo
chiaro latinismo (^aeterno~ avverbio @e in Ovidio, ^Amor.~ III 3,
11; Plinio, ^Nat. Hist.~ II 240; ecc.) l'aulicit@a dell'epigrafe>
(Petrocchi).

	|9.~ Il verso, nella sua concisione e nel suo tremendo
significato, @e rimasto tra i pi@u famosi del poema; cfr. Stazio,
^Theb.~ I 96: <Taenariae limen petit inremeabile portae>.

	|10. DI COLORE OSCURO~: di tinta oscura, e quindi
minacciosa, cfr. ^Inf.~ VIII 127: <la scritta morta> (anche nel
^Libro de le tre scritture~ di Bonvesin da la Riva la scrittura
dedicata alle pene infernali @e <negra e de grande pagura>, come
ha osservato G. Mazzoni, ^Almae luces malae cruces~, Bologna
1941, p. 189).  Il Pagliaro, ^Altri saggi~, pp.183-220, intende
invece: <di difficile comprensione> (e quindi il v. 12 viene
spiegato: <mi @e difficile capirne il senso>; cfr. ^Conv.~ II ii
4); ma i commentatori trecenteschi avvalorano la chiosa qui
accolta: dovendo essere anche nel colore <conforme alla qualit@a
del luogo per lo quale in inferno s'entrava> (Boccaccio), essa @e
<inscripta... enclaustro nigro> (Benvenuto).

	|11. VID',IO.~  Dalla soglia dell'^Inferno~ fino
all'ultimo canto del ^Paradiso~ ricorre insistente nel racconto
di Dante questo verbo ^vidi~, che accentua la drammaticit@a del
racconto sottolineandone appunto la realt@a vissuta, e proponendo
subito la relazione tra quella realt@a e il personaggio Dante: se
avesse detto <erano scritte> avremmo sentito meno immediatamente
lo sconforto e la paura che si impadronivano del poeta man mano
che leggeva quelle terribili parole.  |SCRITTE~: forse incise,
come nelle epigrafi sepolcrali (cfr. ^Inf~ XI 7); ma ^scritte~
pone pi@u in rilievo il ^colore oscuro.~  |UNA PORTA.~  La paura @e
suggerita dunque dalla scritta, non dalla porta, che pare ^una~
porta qualsiasi, anche se alta (come ha osservato il Pietrobono,
Dante <non direbbe cos@i [^al sommo~], se non la immaginasse
alta>).  Il lettore medievale la vedeva con la fantasia,
immediatamente, appunto alta, larga, aperta (cfr.^Aen.~ VI 127),
anzi senza serramenti (cfr. ^Inf.~ VIII 126), pronta a ricevere
entro s$e sempre e chiunque (cfr. ^Inf.~ XIV 87).  <Intrate per
angustam portam, quia lata porta et spatiosa via est quae ducit
ad perditionem> (^Matth.~ 7, 13).

	|12. DURO~: difficile ad accettarsi, e doloroso, per lo
sgomento che provoca quella terribile sentenza (cfr. ^Ioann.~ 6,
61: <durus est hic sermo>; ^Conv.~ II ii 4; ^Inf.~ I 4).  A
leggere quella perentoria dichiarazione, il cui significato di
inflessibile condanna gli @e fin troppo chiaro, rinascono in Dante
i timori, ed egli vuole essere nuovamente rassicurato.

	|13. ACCORTA~: avveduta, perch$e intuisce i pensieri
angosciati di Dante, e lo rincuora immediatamente.

	|14. SOSPETTO~: timore (cfr. ^Inf.~ IX 51; XXII 127;
XXIII 54).

	|15. VILT@A~: pusillanimit@a; quella stessa che aveva
nutrito i precedenti timori di Dante (cfr. ^Inf.~ II 45 e 122), e
che ora, dinanzi al passo decisivo, riaffiora.  La situazione @e
in voluto parallelismo all'^Eneide~, dove la Sibilla esorta
l'eroe: <tuque invade viam vaginaqua eripe ferrum: nunc animis
opus, Aenea, nunc pectore firmo> (^Aen.~ VI 260-261;
l'allegorismo medievale intendeva in <ferrum> la spada della
fortezza: cos@i anche Pietro, p. 67).  |SIA MORTA~: sia uccisa, e
cio@e abbandonata del tutto e per sempre.

	|16. T'HO DETTO.~  Cfr. ^Inf.~ I 114-120.

	|18. IL BEN DE L'INTELLETTO~: il Vero (cfr. ^Conv.~ II
xiii 6: <il vero @e lo bene de lo 'ntelletto>), che nel suo punto
sommo @e la visione di Dio.

	|19. LA SUA MANO... PUOSE~: mi prese per mano (vedi
^Inf.~ XIII 130).  @E con questi piccoli particolari affettuosi
che Dante riesce a dare al suo Virgilio una dimensione
costantemente umana, distaccandosi dal modello, talvolta
stereotipato, della Sibilla dell'^Eneide.~

	|20. CON LIETO VOLTO~, <per ci@o che dal viso lieto del
duca prende conforto o sicurt@a chi segue> (Boccaccio); cfr.
^Aen.~ I 209: <[Aeneas] spem voltu simulat>: come fa osservare
Pietro Alighieri, non vi pu@o essere per@o letizia nel cuore di
Virgilio, in quella terribile soglia.

	|21. MI MISE DENTRO~: mi introdusse, mi fece entrare;
cfr. ^Aen.~ VI 262: <antro se immisit aperto>.  |SEGRETE COSE~,
il mondo separato da quello dei vivi, e ad essi negato.  Dante
entra in Inferno nelle ore notturne, si trover@a sulla spiaggia
del Purgatorio alle prime ore del mattino, salir@a al Paradiso
nello splendore del giorno (cfr. ^Inf.~ II 1 e nota).

	|22. GUAI~: grida di dolore (ma il sostantivo richiama
l'idea di un animale dolorante, pi@u che dell'uomo).  L'Inferno si
rivela a Dante in tutto il suo orrore: urla disperate e rumori
assordanti, avvolti in tenebre terrorizzanti.  Cfr. ^Aen.~ VI
557-558: <Hinc exaudiri gemitus et saeva sonare / verbera; tum
stridor ferri tractaeque catenae>; ma il dolore dell'Averno
classico, visto sempre attraverso il filtro della letteratura, si
carica qui delle tinte crude e terribili della Gehenna biblica
(^Matth.~ 8, 12: <ibi erit fletus et stridor dentium>, ecc.),
amplificate dalla particolare sensibilit@a medievale, che pensava
ai tormenti della dannazione con una sorta di ossessione.

	|23. RISONAVAN.~  Cfr. ^Aen~ IV 668: <resonat magnis
plangoribus aether>.  Sull'Averno virgiliano vedi G. Funaioli,
^L'oltretomba nell'<Eneide> di Virgilio~, Palermo-Roma, 1924;
Id., ^L'esegesi virgiliana antica~, Milano, 1930.  |SANZA
STELLE~, nella tenebra pi@u assoluta (cfr. ^Aen.~ III 204: <sine
sole domas [Ditis]>): al confronto, la semplice visione del cielo
stellato sembrer@a il pi@u grande dei conforti (cfr. ^Inf.~ XXXIV
139), e il sole e le stelle saranno sempre ricordati
nell'^Inferno~ con particolare nostalgia.

	|24. AL COMINCIAR NE LAGRIMAI.~  In quel primo incontro
con l'inimmaginabile orrore infernale Dante @e profondamente
scosso e sconvolto, fino al pianto.

	|25-27.~  Laddove nell'Averno virgiliano si incontrano
all'inizio entit@a astratte (Luctus, Curae, Morbi, Senectus,
Metus, Fames, ecc., cfr. ^Aen.~ VI 273-281), e quindi la
drammaticit@a @e solo enunciata, e quasi sopraffatta da quelle
personificazioni (anche se Dante con ogni probabilit@a ha letto
quei sostantivi con l'iniziale minuscola, intendendo perci@o: <l@i
vi sono lutti, angosce, malattie> ecc.), nella coscienza
cristiana dell'Alighieri tutto ci@o si traduce nel vivo e toccante
dolore dell'umanit@a dannata; non @e la dannazione che egli
dipinge, ma i dannati; non il dolore, ma quelle anime vinte dal
dolore; non la disperazione, ma quelle anime disperate; e il
senso del reale, del concreto, del corporeo (in un mondo
spirituale) vibra persino in quel <suon di man>.  Abbiamo
lasciato il mondo terreno, siamo nel luogo dell'eternit@a: ma i
fatti che accadono e i dannati che si incontrano sono descritti
con una tale concretezza, con un tale realismo drammatica da non
togliere a quel mondo i caratteri fondamentali della realt@a
terrena: anzi, essi vengono accentuati e deformati dai tormenti,
e per ci@o stesso resi pi@u evidenti.  Il dolore, la rabbia, l'ira,
la stanchezza, la disperazione entrano nella dimensione
dell'eterno: ma rimangano dolore, rabbia, ira, stanchezza,
disperazione profondamente ed intimamente legati all'uomo, anzi
resi ancora pi@u tragici dall'aggettivo <etterno>.

	|25. DIVERSE~: strane (cfr. ^Inf~ VI 13; VII 105), e
quindi disumane.  Altri intendono: <differenti idiomi>, giacch@e
le anime convengono d'ogni paese (v. 123); ma in quel tumulto non
sono certo le differenze linguistiche ad attirare l'attenzione,
ma la confusione: per cui non si percepiscono se non suoni e
parole incomprensibili; e del resto ^diverse~ @e in evidente
correlazione col successivo ^orribili.~  |FAVELLE~: pronunzio
(cfr. ^Inf.~ II 57; V 54).  Si noti nei vv. 25-26 l'uso della
cesura, esaltata nel v. 27 dalla ripetizione della congiunzione e
dagli ^enjambements~ dei vv. 27-29, che nella loro successione
danno veramente il senso di quell'orrido turbinio.

	|27. SUON DI MAN.~  Nel buio, quel rumore di mani che
si percuotono l'una l'altra e percuotano il proprio corpo in
segno di somma disperazione, aumenta l'orrore dell'insieme; cfr.
la descrizione della Malta, il famigerato carcere di Ezzelino da
Romano, negli ^Annales Sanctae Iustinae Patavini (M. G. H.,
SS.~, 108 XIX, p. 163): <Clamor vere lugentium et dicentium ^ve,
ve~, ac percussiones manuum ita horride personabant, quod non
carceres manu facti, sed ergastula infernalia... putabantur>
(vedi E. Raimondi, ^Dante e il mondo ezzeliniano~, nel vol.
^Dante e la cultura veneta~, Firenze, 1966, p. 68; M. Pastore
Stocchi, ^Dante, Mussato e la tragedi@a~, ibid., p. 251; e per gli
^Annales~: G. Arnaldi, ^Studi sui cronisti della Marca Trevigiana
nell'et@a di Ezzelino da Romano~, Roma, 1963).  <Troviamo nella
descrizione del poeta un salire dal meno al pi@u, e un
ridiscendere dal pi@u al meno.  Prima i sospiri, poi i pianti, poi
gli alti guai, sono accennati nella complessiva indicazione del
suono che fa che Dante lagrimi: ma quando egli, avvicinatosi,
passa a specificare, pone innanzi le diverse lingue, pone, entro
le lingue, le favelle, pone, entro le favelle, le parole;
sminuisce le parole in accenti irosi, o esclamazioni; smorza gli
accenti in pure emissioni di voci, qualcuna fioca; strida e
gemiti, neppure pi@u di interiezione formulata; cala, per ultimo,
dagli accenti al suono delle mani> (G. Mazzoni, ^Almae luces~,
cit., p. 190).  |CON ELLE~, con quelle voci, lingue, favelle ecc. 
Si potrebbe anche intendere: <suono di mani percosse l'una contro
l'altra>; ma la prima interpretazione, che @e la pi@u logica (cfr.
la chiosa precedente), @e avvalorata dall'esegesi trecentesca.

	|28. TUMULTO.~  Cfr. Stazio, ^Theb.~ II 50-51: <stridor
ibi et gemitus poenarum atroque tumultu / fervet ager>.

	|29. SANZA TEMPO~: eternamente, senza distinzione tra
giorno e notte.  |TINTA~: buia (cfr. ^Inf.~ VI 10; XVI 104;
^Purg.~ XXXIII 74).  Anche ad Enea l'Averno appare <sola sub
nocte>, come quando <rebus nox abstulit atra colerem> (^Aen.~ VI
268-272).

	|30. COME... TURBO SPIRA.~  Paragone di eccezionale
forza, tra i pi@u belli della ^Comedia~; nella similitudine tra
l'aggirarsi del ^tumulto~ e quello della ^rena~ appare come tutta
quella umanit@a dolorosa, il suo pianto, la sua ira, non possano
minimamente opporsi alla giustizia divina, proprio come la sabbia
nulla pu@o di fronte al turbine.  Per l'immagine cfr. ^Os.~ 13,3:
<erunt... sicut pulvis turbine raptus ex area>.

	|31. D'ERROR LA TESTA CINTA~: la testa avvolta nel
dubbio, in preda all'incertezza.  Assai difusa @e la notevole
variante ^d'orror~ (pi@u comune e <facilior>, vedi G. Petrocchi,
^Introduzione~, p. 168 e nota al verso, ma certo pi@u suggestiva),
per cui cfr. ^Job~ 10, 22: <ubi umbra mortis e nullus ordo, sed
sempiternus horror inhabitat>; ^Ps.~ 17, 6: <dolores inferni
circumdederunt me>; e ^Aen.~ II 559: <at me tum primum saevos
circumstetit horror>; VI 559: <exterritus> (vedi la nota al v.
33); e vedi anche, per l'immagine, VI 866.

	|33. S@i vinta~: tanto stravolta (cfr. ^Aen.~ IV 474:
<evicta dolore>).  Anche queste domande ricordano un
corrispondente passo dell'^Eneide~ (VI 559-561): <constitit
Aeneas strepitumque exterritus hausit: / 'Quae scelerum facies? o
virgo, effare; quibusve / urguentur poenis? qui tantus plangor ad
auras?'>).

	|34. MODO~: condizione di vita (qui, ovviamente,
spirituale).

	|35. TRISTE~: miserabili: qui per@o l'aggetivo allude
anche alla <tristitia> (cfr. la nota ad ^Inf.~ VII 121), essendo
stato il peccato di queste anime il difetto di volont@a
nell'operare il bene (come anche il male): ma ci@o non per
accidia, bens@i per pusillanimit@a, per scarsa stima di s$e.  La
negligenza, quando tocca questioni essenziali come le cose di
Dio, @e peccato mortale (cfr. S. Tommaso, ^Summa theol.~ 2. 2, q.
LIV 1- 3).

	|36. SANZA 'NFAMIA E SANZA LODO~, non lasciarono alcuna
fama di s$e, n$e in bene n$e in male, quasi non avessero visuto
(cfr. v. 64 e nota); e pusillanimit@a @e propriamente il diffetto
di colui che rinuncia a ci@o di cui invece sarebbe degno: cfr. S.
Tommaso, ^In Eth.~, IV, lect. XI: <Pusillanimus cum sit dignus
bonis privat seipsum illis quibus dignus est, dum scilicet non
conatur ad operandum vel consequendum ea que sibi competerent>.
Nel porre queste anime nel vestibolo, innominate ed invidiose
d'ogni altra sorte, Dante rielabora dati offertigli dalla
tradizione, dando per@o loro assetto definitivo, chiarezza ed
organicit@a.  Infatti, anche nell'Averno virgiliano il vestibolo @e
popolato dalla <inops... turba> degli insepolti, animati dal
vano desiderio (<dira cupido>) di passare l'Acheronte, e
condannato a remanere -- secondo la chiosa di Bernardo
Silvestre -- <involuti in oblivionem>, senza fama; tra questi @e
Palinuro (interpretato allegoricamente <errabunda visio>, ma in
alcune chiose: <errabunda voluntas>), il timoniere che avrebbe
dovuto guidare fino alla m@eta la nave di Enea, ma che -- cedendo al
sonno (in cui il medievale vedeva figurata la negligenza ai
propri doveri spirituali: cfr. ^Inf.~ I 11 e nota) -- era venuto
meno al proprio compito: e di un solo, ma anch'egli <timoniere>
(il papa infatti @e <nauclerus>: ^Ep.~ VI 3), far@a menzione Dante
al v. 60.  Anche nella ^Visio Pauli~ il vestibolo infernale @e
popolato da <vilissimi>: <Neque calidi neque frigidi sunt [cfr.
^Apoc.~ 3, 15], quia neque in numero iustorum inventi sunt neque
in numero impiorum>.  Per questi antecedenti che hanno agito in
modo determinante sulla fantasia del poeta vedi G. Padoan,
^'Colui che fece per vilt@a il gran rifiuto'~, in ^SD~, XXXVIII,
1961, pp. 77-80.

	|37. CATTIVO CORO~: Schiera di <cattivi>, pusillanimi.

	|39. PER S@E FUORO~: furono, fecero parte, a s@e non
schierandosi n$e con Dio n$e con Lucifero.  Il particolare non si
ritrova nella Bibbia, e perci@o questa fu tra le affermazioni
dantesche pi@u criticate dai teologi, mentre lo stesso Boccaccio
(che cerca sempre di difendere Dante dalle accuse di eterodossia)
qui @e costretto ad ammettere che questa terzina si pone <contro
la cattolica verit@a>.  In realt@a, qualche attestazione, sparsa ma
preziosa, su questi angeli <imbelli> @e reperibile, sia nella
leggenda di S. Brandano sia soprattutto in Clemente
d'Alessandria, ^Stromata~ VII 7 (cfr. A. Graf, ^Miti, leggende e
superstizioni del Medio Evo~, Torino, 1893, II, pp. 82-83; B.
Nardi, ^Dal <Convivio> alla <Commedia>~, Roma, 1960, pp. 331-350;
e vedi anche J. Freccero, ^Dante and the neutral Angels~, in
^Romanic Review~, LI, 1960, pp. 3-14; Id., ^Dante's <per s$e>
Angels~, in ^SD~, XXXIX, 1962, pp.5-38): il che mostra che non si
tratta di pretta invenzione dantesca; ma, conci@o, rimane tuttavia
da sottolineare la risolutezza con cui Dante ha accettato una
tale tradizione, in fondo non molto diffusa n$e ben stabilita.
Probabilmente egli pensava al protagonista principale
dell'episodio (cfr. v. 60), che aveva avuto mentalit@a ed
atteggiamenti profondamente religiosi, da papa angelico, ma che
aveva infine rinunciato a combattere la battaglia contro i
perversori della Chiesa, nemici di Dio.  Il Petrocchi chiude il
verso con punto fermo; preferisco invece i due punti, per segnare
il rapporto di stretta continuit@a con la terzina seguente,
denunciata anche dai pronomi al maschile.

	|40. CACCIANLI I CIEL.~  Cfr. ^Apoc.~ 3, 16: <Sed quia
tepidus es, et nec frigidus nec calidus, incipiam te evomere ex
ore meo>.  |PER NON ESSER MEN BELLI~: <per ci@o che i cieli sono
bellissimi e... se essi ricevessero questa spezie di angeli, la
quale @e viziosa, essi maculerebbero la lor bellezza> (Boccaccio).

	|41. PROFONDO.~  I diavoli compagni di Lucifero sono
infatti relegati nella parte pi@u bassa dell'Inferno, entro la
citt@a di Dite, mentre gli angeli <imbelli> rimarranno per
l'eternit@a nel vestibolo infernale, al di qua dell'Acheronte. 
Rispetto agli angeli <rei>, essi non hanno neppure la funzione di
punitori dei peccati altrui: ma sono mescolati, senza nessuna
distinzione (v.37) -- essi, che erano stati creature angeliche -- a
uomini che della specie umana furono i rappresentanti pi@u vili;
esclusi dalle gioie celesti e crudelmente tormentati come gli
altri dannati, il non essere ricevuti dall'Inferno vero e proprio
causa loro un maggior dolore (cfr. v. 48).

	|42. ALCUNA GLORIA~: un qualche motivo di orgoglio. 
|REI.~  Cfr. ^Conv.~ III xii 9: <Iddio fece li angeli buoni e li
rei>.

	|43. CHE @E TANTO GREVE~: quale tormento @e tanto doloroso.

	|45. DICEROLTI MOLTO BREVE~: te lo dir@o molto brevemente,
in poche parole.

	|46. MORTE~: la dannazione (cfr. ^Inf.~ I 117) vera e
propria, quale si ha al di l@a dell'Acheronte: queste anime sono
talmente invidiose della sorte dei peccatori (i quali anch'essi
sono spinti da un interno desiderio a valicare al pi@u presto il
fiume: cfr. vv. 72 sgg.), che la dannazione, ai loro occhi,
costituirebbe una ^speranza~: se anche questa non fosse, per loro
maggior dolore, irrealizzabile.  I pi@u dei commentatori intendono
^morte~ come annichilimento totale, che ponga fine ai tormenti:
ma con ci@o non si vede allora la differenza dalle altre anime
dell'Inferno.

	|47. CIECA VITA.~  La loro condizione non @e la morte,
cio@e la dannazione vera e propria: @e la vita ma ^cieca~, simile
alla morte, e ^bassa~, vile: come del resto fu la loro vita
terrena (cfr. v. 64), non illuminata da alcuna luce di merito.

	|48. SORTE.~  Anche la pi@u misera delle condizioni pare a
loro migliore della propria.  Cfr. la <sortem... iniquam> (^Aen.~
VI 332) delle anime del vestibolo virgiliano, che desiderano
(^Aen.~ VI 373: <dira cupido>) valicare l'Acheronte, a loro
negato, e pervenire alle sedi Stigie (^Aen.~ VI 330: <stagna
exoptata>): indicazioni che in parte Dante leggeva alterate da
interpretazioni allegoriche e in parte egli viene qui modificando
consapevolmente.

	|49. ESSER NON LASSA~: non permette che rimanga (cfr. la
nota al v. 36); mentre la fama terrena pare invece confortare,
almeno un poco, gli altri dannati, che vi si aggrappano
disperatamente (cfr. ^Inf~ VI 88-89; XIII 55 sgg.; XV 119-120;
XVI 66; ecc.) come ad un alito di vita: fino al giorno del
Giudizio universale.

	|50. MISERICORDIA.~  Secondo la dura sentenza biblica:
<obliviscatur eius ^misericordia~, dulcedo illius ^vermes~ [cfr.
v. 69], non sit in ^recordatione~, sed conteratur quasi lignum
infructuosum> (^Job~ 24, 20).  Dante (come Enea, ^Aen.~ VI 332:
<miseratus>) @e toccato da quei lamenti strazianti: Virgilio
pertanto gli ricorda con tono di ammonizione che quelle anime in
vita rifiutarono di scegliere tra il bene e il male, non per
scegliere tra il bene e il male, non per accidia o malizia, ma
per negligenza di volont@a, per incapacit@a di assumersi la propria
responsabilit@a, anche di fronte a Dio (e cfr. ^Matth.~ 12, 30:
<Qui non est mecum, contra me est>), quindi in ultima analisi per
una miope, egoistica vilt@a d'animo: e perci@o a ragione essi ora
sono esclusi dal regno della giustizia, pur essendo destinati a
soffrire come, e forse pi@u, dei dannati.

	|51.~  Verso divenuto proverbiale, nella sua tagliente
secchezza: di essere cos@i vili non val la pena di parlare. 
Niente @e pi@u alieno dal carattere fiero e risoluto dell'Alighieri
che la colpa qui tanto crudamente punita.

	|53. GIRANDO.~  Cfr. ^Aen.~ VI 329, gli insepolti
<volitant... haec litora circum>.  |RATTA~: veloce. 

	|54. CHE... INDEGNA~: che mi pareva sdegnare una sia pur
minima sosta (per questa accezione di ^indegna~ cfr. ^Aen.~ VIII
728: <pontem indignatus Araxes>; Orazio, ^Ars poet.~ 231: <leves
indigna tragoedia versus>).  Queste anime in vita non si
risolvettero a prender partito, ed ora sono dannate a correre
dietro ad una insegna (cfr. ^Par.~ XII 38-39; e vedi ^Vita
Nuova~ XXVIII 1), senza sosta; secondo la legge del contrapasso
(cfr. ^Inf.~ XXVIII 142), il tipo di punizione ha attinenza, per
analogia o per contrasto, con la colpa commessa.

	|55. TRATTA~: torma.  L'enorme numero dei dannati, quale
prima impressione del paesaggio infernale, @e annotazione comune
nelle descrizioni dell'Oltretomba (cfr., ad esempio, nella ^Visio
Tungdali~: <tanta multitudo... quod nulli credibile esset quod
mundus tot animas pareri posset... a principio>); qui Dante se ne
serve per rilevare nel contempo anche il gran numero degli uomini
che vissero da vili; cfr. ^Eccle.~ 1, 15.

	|57. DISFATTA~, separando l'anima dal corpo; cfr. ^Inf.~
VI 42.

	|58.~  Pur riconoscendo pi@u d'uno (cfr. ^Aen.~ VI
333-334), Dante, in ossequio a quanto dichiarato al v. 49, ne
tace il nome.

	|59. VIDI E CONOBBI.~  L'accoppiamento dei due verbi
(cfr. ^Purg.~ XI 76) ci significa l'immediatezza del
riconoscimento (il quale non implica necessariamente che Dante
abbia conosciuto di persona quell'uomo: cap@i che non poteva non
essere altri che lui: magari per il segno distintivo della carica
ricoperta in terra -- corona, mitria, ecc. -- che la tradizione
figurativa conserva ai dannati, e cfr. anche ^Par.~ XXX 134; ed
infatti nelle miniature quest'anima @e rappresentata con la tiara
in testa); mentre <le parole di Dante ^vidi e conobbi~ e poi
subito ^Incontanente intesi~ esprimono una tale intensit@a e
freschezza di sdegno e di repulsione che difficilmente potrebbero
adattarsi ad altri che ad un contemporaneo del poeta> (E. G.
Parodi, ^Lingua e letteratura~, II, p. 339).

	|60. RIFIUTO~: abdicazione (cfr. ^Conv.~ IV v 15: <dopo
lo tempo de l'officio, [Cincinnato] spontaneamente quello
rifiutando>; G. Villani, ^Cronica~, VIII 5: <come [Celestino V]
rifiut@o il papato... e perch$e San Clemente rifiutasse la prima
volta il papato>; ^Istorie Pistolesi~, p. 424: <gridavano contro
a lui [Bonifacio VIII] che rifiutasse al papato, siccome egli
avea fatto rifiutare a papa Celestino>; Boccaccio, ^Esposizioni
Dante~, XIV I 44: <Edippo re... rifiutato il reggimento>; ecc.).
Il verso, epigrafico, @e il punto centrale di questa parte del
canto, a preparare il quale concorrono tutti gli altri
particolari.  Il nome non @e dichiarato (cfr. la nota al v. 58), e
tuttavia la perifrasi vuol essere allusione precisa (cfr. ^Par.~
XI 69: <colui ch'a tutto 'l mondo f$e paura>); ed infatti tutti i
primissimi esegeti vi riconebbero subito e concordemente papa
Celestino V.  Troppo gravi erano state le conseguenze di quel
<gran rifiuto> (il pi@u grande di tutti!), perch$e non si pensasse
a quelle dimissioni, che avevano dato il via ad infinite
discussioni sulla loro validit@a, polemiche acerrime in cui erano
interventi i nomi pi@u grossi della giurisprudenza e della
teologia europea determinando anche una presa di posizione
dell'Universit@a parigina; ne era segu@ita guerra aperta tra
Bonifacio VIII e i Colonnesi (cfr. ^Inf.~ XXVII 85-90), mentre la
fazione estremista dei minoriti si rifiut@o di riconoscere papi e
cardinali eletti dopo quella abdicazione (e cfr. ^Par.~ XXVII
22-24), sino a preferire piuttosto, ancora nella met@a del secolo
XIV, ed oltre, il sacrificio della vita.  Pier da Morrone,
eremita in fama di santit@a, era stato eletto papa nel luglio
1294, per por fine ad una vacanza della cattedra pontificia
dovuta all'inconciliabilit@a dei dissidi tra le due correnti della
Curia, ciascuna pensando di trarre da quel compromesso, che l'et@a
avanzata de Pietro faceva prevedere di breve durata, il maggior
vantaggio possibile.  Tale elezione commosse profondamente il
popolo: sembr@O a molti davvero l'avvento del Papa angelico,
estraneo ad intrighi di parte, legato a vera vita religiosa, che
avrebbe ricondotto la Chiesa allo spirito della parola di Cristo
(ma non tacque il proprio scetticismo realistico Jacopone da Todi
[cfr. la nota al v. 63]).  Dopo solo cinque mesi, il nuovo papa,
che assunse il nome di Celestino V, di carattere debole ed
incerto, osteggiato in tutti i modi dai cardinali, allarmati
dalla sua inesperienza politica che faceva il giuoco del re di
Napoli e da alcuni suoi atti di benevolenza verso gli invisi
minoriti (che pertanto il suo successore si affrett@o a revocare),
cedette alle pressioni e si dimise, lasciando libero il passo al
cardinale Benedetto Caetani, Bonifacio VIII.  Falliti due
tentativi di fuga verso la Grecia, fu rinchiuso nel monastero di
Fumone, ove poco dopo mor@i (voce popolare disse: violentemente). 
Nell maggio 1313 Celestino fu canonizzato col nome di San Pietro
confessore.  Dante quando scrisse questo verso ignorava
probabilmente di condannare un canonizzato: ma n$e nel
^Purgatorio~ n$e nel ^Paradiso~ egli ritratt@o in qualche modo il
suo giudizio, come pure avrebbe potuto fare facilmente solo
nominandovi Celestino (e smentendo cos@i l'identificazione di
questo <vilissimo> con quel papa: che circol@o immediatamente, e
che egli non pot$e ignorare).  Agli occhi del poeta Celestino non
solo non aveva ricondotto la Chiesa nella giusta via, ma
rinunciando a lottare aveva rinunciato a servare dal fango il
<gran manto> (cfr. ^Purg.~ XIX 104-105), ed aveva lasciato il
timone della Chiesa (cfr. la nota al v. 36) nelle mani di un
simoniaco (cfr. ^Inf.~ XXVII 105, dove Bonifacio accenna
beffardamente alle dimissioni di Celestino); e inoltre, quella
canonizzazione pot$e sembrare non riconoscimento dettato da
giustizia, ma frutto delle pressioni di Filippo il Belo, il <nove
Pilato> (^Purg.~ XX 91), sanzionato da Clemente V, <di pi@u laida
opra... pastor sanza legge> (^Inf.~ XIX 82-83).  Solo dopo il
1340, in seguito alle mutate condizioni politiche e religiose (di
cui @e indicativo anche il diffondersi dei conventi celestini),
assistiamo alle prime reticenze dei commentori danteschi, e
quindi alle prime negazioni che Dante potesse aver qui alluso a
Celestino: e si avanzarono, pur senza convinzione, altre proposte
(Diocleziano, Esa@u); mentre ben pi@u recente @e l'ipotesi che si
alluda a Ponzio Pilato (ma questi non fu certo un vile per Dante:
cfr. ^Purg.~ XX 91).  Nessuna di queste altre identificazioni @e
altrettanto persuasiva di quella pi@u antica, che @e sorretta da
precise ragioni storiche; n$e @e credibile che Dante rinunziasse a
giudicare il fatto pi@u clamoroso e pi@u gravido di tragiche
conseguenze del suo tempo.  Si ricordi infine che pusillanime @e
colui che rinuncia ad agire, ritenendosi indegno, mentre @e degno:
Aristotele, ^Ethica Nicom.~ IV 3, 7 e 35; e ci@o si addice
perfettamente al caso delle dimissioni di Celestino.  Cfr. G.
Padoan, ^'Colui che fece per vilt@a il gran rifiuto'~, in ^SD~,
XXXVIII, 1961, pp. 75-128, e bibliogr. ivi cit.; B. Nardi, ^Saggi
e note~, pp. 321-331.

	|61.~  Dopo aver riconosciuto Celestino, Dante non pot$e
pi@u aver dubbio alcuno: non potevano essere che le anime dei
vilissimi.  <Nell'^incontanente~ e nel ^certo~, quanto veleno!>
(Tommaseo).

	|62. SETTA D'I CATTIVI~: schiera dei vili; per il ^di~
dei codici sciolto in ^d'i~, come preposizione articolata, cfr.
G. Petrocchi, ^Introduzione~, p. 106 n.

	|63.~ Jacopone da Todi, saputo dell'elezione di Pier da
Morrone, esprimendo il dubbio che l'eremita sapesse trionfare
dell'ambiente perverso che l'avrebbe circondato, scrisse: <Que
farai, Pier da Morrone? @Ei venuto al paragone. / Vederimo el
lavorato, ch$e en cella hai contemplato: / s'@e 'l monno de te
engannato, s$equita maledezone [...] / Granne ho avuto de te
cordoglio co t'esc@io de bocca 'Voglio', / ch$e t'hai posto iogo en
coglio che t'@e tua dannazione. / Quanno l'omo vertuoso posto @e 'n
loco tempestoso, / sempre el trovi vigoroso a portar ritto el
gonfalone...>.  Celestino V non tenne ritto, vigorosamente, <el
gonfalone>: spiacque ai cardinali simoniaci e mondani e spiacque
a chi sperava in lui il restauratore del Vangelo; ed ora deve
correre dietro ad una insegna.

	|64. SCIAURATI~, individui spregevoli; cfr. Meo Tolomei,
^Per Die, Min Zeppa~, v. 12: <tu porti 'l gonfalon de gli
sciaurati>.  |CHE MAI NON FUR VIVI~, e perci@o ora non hanno, come
pure vorrebbero, la seconda morte.  Per vivere spiritualmente non
basta la fede, occorrono anche le opere (Iac. ^Ep.~ 2, 26: <sicut
enim corpus sine spiritu mortuum est, ita et fides sine operibus
mortua est>); cfr. ^Ecclesi.~ 44, 9: <Et sunt quorum non est
memoria: perierunt quasi qui non fuerint, et nati sunt quasi non
nati>: e ^Conv.~ II vii 3: <quando si dice l'uomo vivere, si dee
intendere l'uomo usare la ragione>; IV vii 10: <a maggior
detrimento dico questo cotale vilissimo essere morto, parendo
vivo>.

	|65. IGNUDI.~  Il particolare, di per s$e inutile (tutti i
dannati sono ignudi), sta qui a sottolineare la disperata,
animalesca condizione di quei miseri corpi indifesi (cfr. vv. 87
e 100).  |STIMULATI~: punti.

	|66. DA MOSCONI E DA VESPE~, gli insetti pi@u vili e
ripugnanti, generati -- si riteneva allora -- da elementi e carni in
putrefazione; sono indicati come strumenti di punizione della
giustizia divina gi@a in ^Is.~ 7, 18.

	|67. VOLTO~, proprio il volto, e non altre parti del
corpo, perch$e nel volto si manifesta quella volont@a (<voltum> da
<volo-vis>, @e la falsa etimologia ricordata in proposito dal
Boccaccio, e che trova conferma in Bernardo Silvestre,
^Commentum~, p. 96) che essi non ebbero: ed @e ora loro sfigurato
dalle ferite e costretto a smorfie di dolore.

	|69.~  Il quadro @e completato da questo terreno
putrefatto e brulicante di vermi ^fastidiosi~, ripugnanti, che si
cibano del sangue e delle lacrime di quei dannati, <lacrime e
sangue di cui furono cos@i gretti risparmiatori, quando si
trattava di prodigarli al servizio di una causa qualsiasi>
(Sapegno).  Cfr. ^Ecclesi.~ 7, 19: <vindicta carnis impii ignis
et vermis>; 19, 3: <putredo et vermes hereditabunt illum>; ^Job~
24, 20 (cit. in nota al v. 50); ^Prov.~ 25, 20.  |RICOLTO~:
raccolto, per proprio cibo.

	|73. QUALI SONO~: chi siano queste anime.  |COSTUME~:
ordine stabilito.

	|74. PARER S@I PRONTE~: apparire tanto desideroso, s@i da
accalcarsi tutte alla riva.  Cfr. ^Aen.~ VI 313-314: <Stabant
orantes primi transmittere cursum, / tendebantque manus ripae
ulterioris amore>; e 318-319: <quid vult concursus ad amnem? /
Quidve petunt animae?>.

	|75. FIOCO LUME~, nella debole luce del riverbero delle
fiamme che arroventano la citt@a di Dite.

	|76. TI FIER CONTE~: ti saranno chiarite (^conte~ da
cognite); per ^fier~ vedi A. Schiaffini, in ^SD~, XIII, 1928,
p.40.

	|78. LA TRISTA RIVIERA D'ACHERONTE~: il doloroso fiume
Acheronte (il qual nome si interpretava appunto: <sine gaudio vel
salute>, ^Myth. Vat. III~, fab. 6, 2; e cfr. Stazio, ^Theb.~ I
93: <tristes ripae>); il quale, formato dalle lacrime che
sgorgano dalle fessure del Veglio di Creta, gira intorno al
baratro infernale sino a formare pi@u gi@u la palude Stigia, e poi
il Flegetonte ed il Cocito (cfr. ^Aen.~ VI 323; ^Inf.~ XIV 116
sgg.).  Nell'accenno all'Acheronte @e gi@a implicita la risposta
per chi, come Dante, avesse letto l'^Eneide~ con <lungo studio> e
<grande amore> (cfr. F. D'Ovidio, in ^SD~, VII, 1923, p. 16)>

	|79.~  Dante crede di avvertire nelle parole del maestro
un tono velato di rimprovero; cfr. ^Inf.~ X 19-21.

	|80. TEMENDO NO~: temendo che; costruzione latineggiante
dei <verba timendi>, consueta nell'it. trecentesco.  |LI FOSSE
GRAVE~: gli riuscisse importuno.

	|81. DEL PARLAR MI TRASSI~: mi trattenni dal parlare.

	|82. PER NAVE~: su una barca.  L'improvvisa apparizione
anima drammaticamente la scena.

	|83. PER ANTICO PELO.~  Cfr. invece la descrizione
dell'angelo in ^Purg.~ II 35-36 (dove tutta la scena del
<vasello> @e evidentemente disegnata in contrapposizione a
questa): <l'etterne piume / che non si mutan come mortal pelo>.
Gi@a in Virgilio Caronte (ma Dante, come gli scrittori
trecenteschi, usa la forma Car@on: per l'accento ossitono vedi la
nota ad ^Inf.~ IV 137) @e dipinto vecchio e canuto (s@i che
l'esegesi allegorica interpretava <Charon, quasi chronos>):
<Portitor has horrendus aquas et flumina servat / terribili
squalore Charon, cui plurima mento / canities inculta iacet,
stant lumina flamma, / sordidius ex umeris nodo dependet amictus.
/ Ipse ratem conto subigit velisque ministrat / et ferruginea
subvectat corpora cumba, / iam senior, sed cruda deo viridisque
senectus> (^Aen.~ VI 298-304); rispetto a questo, il ritratto
dantesco tende alla maggiore accentuazione dei caratteri
demoniaci, nella vibrante gagliardia delle mosse e nella violenza
irosa delle parole.  E tuttavia, proprio per la forza del modello
virgiliano, mentre il demonio medievale @e sempre un misto
deformato di natura umana e bestiale, <Caronte @e il solo demonio
che molto si avvicina all'uomo.  Pi@u che un demonio egli sembra
un vecchio rozzo e bestiale, brusco, facile all'ira, che comanda
per cenni, che batte col remo e gitta fuoco dagli occhi ad ogni
minima esitazione> (F. De Sanctis, ^Opere~, III, Torino, 1955, p.
431).  Per la demonologia dantesca vedi A. Graf, ^Miti, leggende
e superstizioni del Medio Evo~, Torino, 1893, II, pp. 79-139.

	|84. PRAVE~: malvage; cfr. ^Ecclesi.~ 41, 11: <Vae vobis,
viri impii>: ^Is.~ 3,9: <Vae animae eorum, quoniam reddita sunt
eis mala!>.

	|85. ISPERATE~: perch$e tale speranza, che poteva essere
la salvezza, non fu accolta, in vita, nel cuore dell'empio; cfr.
^Sap.~ 2, 22: <neque [impii] mercedem speraverunt iustitiae>. 
|MAI.~  L'avverbio acquista un eccezionale risalto: perch$e
qualunque tormento sarebbe pur sopportibile, se non vi fosse,
terribile, quel ^mai.~

	|86. A L'ALTRA RIVA~, sulla sponda opposta d'Acheronte,
dalla quale non si pu@o pi@u tornare indietro (cfr. ^Aen.~ VI 425:
<ripam inremeabilis undae>).  Sull'Acheronte come simbolo della
morte spirituale vedi S. Battaglia, ^Linguaggio reale~, nel vol.
^Atti del I Congresso Naz. di Studi Danteschi~, pp. 35-38, che
riutilizza utilmente alcune impostazioni del Pascoli.

	|87. ~ <In fine illorum [peccantium] inferi, et tenebrae,
et poenae> (Ecclesi. 21,11).  |IN CALDO E 'N GELO~, per indicare
in generale i tormenti infernali; cfr. ^Job~ 24, 19;  <ad nimium
calorem transeat ab aquis nivium>.

	|88.~  Solo ora Car@on pare accorgersi di Dante, che @e
^anima viva~, nel senso proprio e soprattutto (e perci@o @e detto
^anima~; cfr. vv. 127-129) nel senso morale, poich$e @e sorretto
dalla grazia divina.  Analoga opposizione fa Caronte ad Enea:
<corpora viva nefas Stygia vectare carina> (^Aen.~ VI 391).

	|89. MORTI~: corporalmente, ma, anche qui, soprattutto
spiritualmente; <umbrarum hic locus est> (^Aen.~ VI 390).

	|90.~  Dante ha ormai deposto ogni <vilt@a> (cfr. v. 15),
ed @e ormai deciso a proseguire il cammino iniziato.  In questa
sua risolutezza si rivela l'anima che tende alla salvazione, e
che perci@o la otter@a.

	|91. PORTI~: approdi (cfr. ^Conv.~ I iii 5; ^Par.~ I
112); nell'it. settentrionale ^porto~ indicava anche la barca da
traghetto: ma il v. 93 sarebbe allora inutile ripetizione.

	|92. VERRAI... PER PASSARE.~  Quando sar@a giunta la tua
ora, anche tu verrai all'imbarco per essere traghettato: ma non
qui, e non da me; ^piaggia~ letteralmente significa <spiaggia>.

	|93. PI@U LIEVE LEGNO~, evidente allusione al <vasello
snelletto e leggiero> dell'angelo che trasporta le anime dei
penitenti sulla spiaggia del Purgatorio (cfr. ^Purg.~ II 40
sgg.): rappresentazione che dunque Dante ha gi@a chiara nella
mente, e che comunque @e l@i descritta in contrapposizione a questa
(cfr. qui vv. 83 e 109-111).  @E la prima predizione della
salvezza eterna che attende il poeta (cfr. poi ^Par.~ XV 30; XXX
135; ecc.): naturalmente Car@on non dice ci@o per confortare Dante,
ma anzi per dissuaderlo dall'impresa, con quelle parole che al
poeta dovevano risultare oscure (cfr. v. 129); tutte le volte che
nell'Inferno erano penetrati dei viventi, le forze demoniache
avevano infatti avuto di che dolersi (cfr. ^Aen.~ VI 392-394). 
Per ^legno~ <imbarcazione> cfr. ^Inf.~ VIII 28; XXVI 101 e 138;
ecc.

	|94. DUCA~: guida; d'ora innanzi Virgilio sar@a
ripetutamente indicato cos@i.  |LUI~: a lui, cfr. ^Inf.~ I 81.

	|95. VUOLSI... CI@O CHE SI VUOLE~: si vuole cos@i nel
Cielo, dove volere @e potere (cfr. ^Ps.~ 113, B, 3: <[Deus] omnia
quaecumque voluit fecit>; ^Par.~ XXXIII 34-35: <regina [Maria],
che puoi / ci@o che tu vuoli>).  @E una formula che ha un preciso
significato nel regno dove Dio @e conosciuto solo per la sua
potenza, e che Virgilio ripeter@a, tale e quale, a Min@os (^Inf.~ V
23-24; e VII 11-12): dinanzi ad essa i d@emoni perdono ogni
baldanza (ma vedi, per contro, ^Inf.~ VIII 86 sgg.).
Nell'^Eneide~ la Sibilla mostra a Caronte il ramo d'oro, che @e
appunto simbolo del benestare divino, ed ottiene il medesimo
risultato: <tumida ex ira tum corda residunt> (^Aen.~ VI 407).

	|97. QUINCI FUOR QUETE.~ da quel momento si acquietarono,
ritornando ferme.  |LE LANOSE GOTE~: le gote ricoperte di barba
bianca: ma <^lanose~, richiamando il vello degli animali,
aggiunge qualcosa di bestiale> (Grabher).  Al suono delle parole
irose di Car@on @e sostituita l'immagine visiva delle gote, che nel
parlare irato si muovevano scompostamente e che ora ritornano
quiete (per cui cfr. ^Aen.~ VI 102: <rabida ora quierunt>).  Cfr.
l'analogo (ma quanto diverso!) particolare in Catone: <diss' el,
movendo quelle oneste piume> (^Purg.~ I 42), cio@e la barba lunga
e <di pel bianco mista> (^ivi~, 34).

	|98. LIVIDA~: dalle acque torbide di fanghiglia scura;
con questo tocco, <livida palude>, il poeta ha cancellato quanto
di bello poteva comunque suscitare nel lettore l'idea di <fiume>.
Cfr. ^Aen.~ VI 296: <turbidus... coeno>, e 320: <vada livida>.

	|99.~  Il verso, che svolge il corrispondente cenno
virgiliano (cfr. ^Aen.~ VI 300: <stant lumina flamma>), @e di una
forza pittorica davvero impressionante: di Car@on si vedono solo
il bianco sporco di quella barba scomposta e il rosso demoniaco
di quegli occhi in movimento (suggerito implicitamente dalla
parola ^rote~).

	|100. LASSE~: affrante.  Torna di nuovo il particolare
della nudit@a (cfr. v. 65), a sottolineare la disperata situazione
di quelle anime e l'orribile pena che le attende (<in caldo e 'n
gelo>).

	|101. CANGIAR... I DENTI~: trascolorarono di paura e
batterono i denti (cfr. ^Matth.~ 13, 43: <Ibi erit fletus et
stridor dentium>).

	|102. RATTO CHE~: non appena che.  |CRUDE~: crudeli.

	|103. PARENTI~, latinismo, per genitori.  Le <diverse
lingue>, le <orribili favelle>, le <parole di dolore>, gli
<accenti d'ira> si precisano qui in bestemmie orribili, in cui i
dannati coinvolgono il Creatore, la specie umana, se stessi; ma
la disperazione dei dannati, anche se si esprime in bestemmie, @e
la prova della loro totale impotenza: cfr. S. Tommaso, ^Summa
theol.~ 2. 2, 13, 4.

	|104. L'UMANA SPEZIE.~  Preferirebbero ora essere stati
animali bruti, privi di anima immortale.  |E 'L LOCO... DI LOR
NASCIMENTI~: il luogo e il momento e il seme, nei quali e per il
quale avvenne il loro concepimento, e la loro nascita (per ^seme~
nel senso specifico di seme maschile vedi ^Conv.~ IV xxi 4; e per
^semenza~ come seminagione umana vedi ^Conv.~ III vii 13, da cfr.
con IV xxi 4; e IV xxix 6); cfr. ^Job~ 3, 3: <Pereat dies in qua
natus sum, et nox in qua dictum est: Conceptus est homo!>;
^Matth.~ 26, 24: <Bonum erat ei, si natus non fuisset homo ille>;
e Arrigo da Settimello, ^Elegia~, I, vv. 139-140: <Sit maledicta
dies, in qua concepit et in qua / me mater peperit>.  I
commentatori moderni comunemente intendono per ^seme di lor
semenza~ gli antenati e ^di lor nascimenti~ i genitori (ma i
^parenti~ sono gi@a ricordati al v. 103) o i discendenti: la
chiosa qui proposta, oltre ad essere pi@u rispondente al modulo
della maledizione biblica, e pi@u soddisfacente al senso, trova
preciso riscontro nell'esegesi trecentesca (Boccaccio, Buti); cfr.
G. Padoan, ^Il canto III dell'<Inferno>~, nel vol. ^Nuove letture
dantesche~, pp. 64-67.

	|106. SI RITRASSER~: accorsero, radunandosi (cfr. ^Purg.~
II 71; e vedi G. Petrocchi, ^Introduzione~, pp. 169-170).

	|107. FORTE~: con alti lamenti e singhiozzi; cfr. v. 44.

	|108. CHE DIO NON TEME~, giacch$e @e scritto: <Deum tuum
timebis et illi soli servies> (^Deut.~ 6, 13; ^Matth.~ 4, 10; e
vedi ^Levit.~ 19, 32; ^Prov.~ 3, 7; ecc.), e perci@o <timentis
Dominum beata est anima eius> (^Ecclesi.~ 34, 17; e vedi ^Ps.~
127, 1; ecc.), mentre <Tu vero, Deus, deduces eos [qui non
timuerunt Deum] in puteum interitus> (^Ps~ 54, 24; e vedi
^Eccle.~ 8, 13).  Cfr. ^Ep~ VI 10, dove Dante scrive: <Nulla
conditio delinquentis formidolosior, quam impudenter et sine Dei
timore quicquid libet agentis.  Hac nimirum persepe
animadversione percutitur impius, ut moriens obliviscatur sui,
qui dum viveret oblitus est Dei>.

	|110.~  Il cenno imperioso fatto da Car@on, che se ne sta
nella poppa a sorvegliare l'imbarco, mette ancora una volta in
rilievo quegli occhi demoniaci, ad aumentare ancora, se
possibile, il terrore delle anime e la drammaticit@a della scena.
Cfr., ancora una volta, la ben diversa condizione delle anime
purganti: ^Purg.~ II 102: <benignamente fu' da lui [l'angelo del
vasello] ricolto>.  |LE RACCOGLIE~, le fa salire nella barca; che
partir@a stipata all'inverosimile, giacch$e di tutta quella turba
non una sola anima rimarr@a a terra.  Si noti il passaggio del
tempo verbale dai precedenti perfetti al presente storico, che d@a
maggiore evidenza a quegli atti: e fa anche pensare che essi non
si svolsero solo allora, ma si compiono ogni giorno, anche oggi,
sempre.

	|111. COL REMO.~  Vedi, per contro, ^Purg.~ II 31-32:
<Vedi che [l'angelo] sdegna li argomenti umani, / s@i che remo non
vuol>.  |S'ADAGIA~: cerca di sedersi, di accucciarsi, perch$e @e
<lassa> (cfr. v. 100).  I pi@u dei commenti moderni spiegano
^s'adagia~ con <indugia, non s'afretta> (per la qual chiosa vedi
E. G. Parodi, in ^BSDI~ XIII, 1906, p. 289), nonostante
l'evidente contraddizione con il v. 124; per la chiosa qui
accolta, che @e avallatta dal Lana e dal Boccaccio, cfr. il passo
parallelo dell'^Eneide~ VI 411-412: <Inde alias animas, quae per
iuga longa sedebant, / [Charon] deturbat>, e la voluta
contrapposizione con le anime purganti, ^Purg~ II 45: <e pi@u di
cento spirti entro sediero>.

	|112-115.~  Il paragone @e ripreso da Virgilio (cfr.
^Aen.~ VI 305 e 309-310: <Huc omnis turba ad ripas effusa
ruebat... Quam multa in silvis autumni frigore primo / lapsa
cadunt folia>), dove per@o tende a sottolineare invece il gran
numero delle ombre (ma una diversa punteggiatura di quella
adottata nel testo critico riporta quel passo ben pi@u vicino al
paragone dantesco, che peraltro assume colori e tonalit@a pi@u
drammatiche).  Secondo il Porena, la comparazione tra il cadere
delle foglie e quell'affannoso imbarcarsi delle anime non sarebbe
del tutto calzante, e in questo caso la reminiscenza virgiliana
avrebbe nociuto a Dante: ma il poeta vuol qui sottolineare non
tanto l'affanno disordinato, bens@i l'essere quei dannati dominati
da una forza interna, troppo pi@u grande ed irresistibile, che si
fonde e nel tempo stesso sovrasta la loro stessa volont@a. 
L'individuo, in quanto tale, @e dotato di volont@a autonoma: e i
dannati ne sono ora privi, e salgono in quella barca, verso i
tremendi tormenti che li attendono, uno ad uno, ineluttabilmente,
come una ad una, ineluttabilmente, cadono le foglie d'autunno, e
sono spinti dall'istinto, <come augel per suo richiamo>.  Davvero
<quel che Virgilio stende in un raggio di splendida poesia, Dante
lo raccoglie in un lampo> (Tommaseo).

	|112. SI LEVAN~: cadono.

	|114. VEDE.~  Immagine di indimenticabile malinconia;
cfr. ^Georg.~ II 81-82: <exiit ad caelum ramis felicibus arbos /
miratastque novas frondes> (che per@o @e tutt'altra cosa).

	|115. IL MAL SEME D'ADAMO~: i discendenti malvagi di
Adamo, la parte malvagia dell'umanit@a; cfr. ^Is.~ 1, 4: <Vae...
semini nequam, filiis sceleratis!>.

	|116. GITTANSI.~  Al plurale, per concordanza <ad sensum>
con il collettivo ^mal seme~ (vedi M. Barbi, ^Con Dante~, pp.
303-306).  Cfr. ^Purg.~ II 50: <ond'ei si gittar tutti in su la
piaggia>.  |DI QUEL LITO~: da quella riva, entro la barca; solito
valore della prepos. ^di~ nel compl. di moto da luogo.  |AD UNA
AD UNA~: al femminile, per rapido passaggio logico dal <mal seme>
alle <anime>, anche per corrispondenza con ^l'una appresso de
l'altra~ del v. 113.

	|117. PER CENNI~, fatti da Car@on: cfr. v. 110.  |COME
AUGEL PER SUO RICHIAMO~: come un uccello che accorre richiamato
dalle esche poste dai cacciatori; vedi la nota ai vv. 112-115.

	|118. L'ONDA BRUNA~: le acque scure, livide; cfr. ^Aen.~
V 2: <fluctusque atros>; VI 320; ecc.  Dante dunque @e rimasto
sulla riva, e vede allontanarsi sulla barca quelle anime: <le
vede per un poco soltanto, ch$e presto la tenebra le inghiotte>
(Pietrobono).

	|119. AVANTI CHE~: prima che.

	|120. ANCHE~: ancora.  |S'AUNA~: si forma: tanta @e la
gente che ogni istante muore dannata; <multi sunt qui intrant per
eam [viam perditionis]> (^Matth.~ 7, 13).

	|121. CORTESE~, perch$e, senza attendere sollecitazioni,
ora che Dante pu@o capire assai meglio le sue parole, gli d@a la
spiegazione promessa (cfr. vv. 72-78).

	|122. NE L'IRA DI DIO~: in peccato mortale; cfr. ^Mich.~
7, 9: <Iram Domini portabo, quoniam peccavi ei>; ^Ps.~ 84, 5;
ecc.

	|124. LO RIO~: il fiume Acheronte.

	|126. LA TEMA... IN DESIO~: il timore si muta in
desiderio; nel disumano desiderio di passare al pi@u presto il
fiume della seconda morte e di giungere subito a quei tormenti
eterni, che pure tanto terrore incutono loro, per soddisfare
alfine all'inflessibile giustizia divina.  Cfr. ^Aen.~ VI
313-314: <Stabant orantes primi transmittere cursum, /
tendebantque manus ripae ulterioris amore>.

	|127. QUINCI~: di qui.  |ANIMA BUONA~: anima che non
abbia il marchio del peccato mortale, e che non sia perci@o
destinata alla dannazione.

	|128. PER@O~: perci@o.  |SI LAGNA~, in quanto vuole che tu
te ne vada, e non ti accetta nella sua barca.

	|129. BEN PUOI SAPERE... SUONA~: puoi ben capire adesso
cosa le sue parole significhino, e cio@e che sei <anima buona>.
Dante, smarritosi nella selva, ma partitosene per la
consapevolezza del peccato e mosso dal vivo desiderio di uscirne,
non @e pi@u in stato da temere le forze infernali, protetto com'@e
dalle tre donne benedette e guidato da Virgilio.  Car@on ha
traghettato Enea (cfr. ^Aen.~ VI 412-416), che @e destinato al
Limbo per il peccato originale: ma non pu@o traghettare Dante.  E
pertanto il passaggio dell'Acheronte (il quale -- si ricordi -- 
<sine gaudio vel salute interpretatur>) avverr@a in modo
miracoloso, per l'intervento divino.  Come, non @e precisato.

	|130. FINITO QUESTO~: appena dette queste parole. 
|CAMPAGNA~: landa.

	|131. DE LO SPAVENTO~: per lo spavento che allora ebbe, e
che provo ancora al ricordo (cfr. ^Inf.~ I 6).

	|132. LA MENTE.~  Cfr. ^Inf.~ II 6 e nota.  Dietro al
personaggio rispunta l'autore che rivive, narrando, <la guerra /
s@i del cammino e s@i de la pietate>.

	|133.  LA TERRA LACRIMOSA.~  Cfr. ^Ps.~ 83, 7: <in valle
lacrymarum>, com'era chiamato il luogo delle pene eterne; e lo
stesso Acheronte @e formato dalle lacrime che gocciano dal Veglio
di Creta: cfr. ^Inf.~ XIV 113-116.  |DIEDE VENTO~: sprigion@o un
vento (che, secondo le convinzioni scientifiche del tempo, era
determinato dall'umidit@a).

	|134. CHE BALEN@O~: il quale vento fece balenare.
Suggestiva l'interpretazione modale della ^che~ (<intanto che>)
proposta dal Pagliaro, ^Altri saggi~, pp. 199-201: ma non trova
conferma nei commentatori trecenteschi (Boccaccio, Benvenuto,
Anonimo, ecc.) che danno la chiosa qui accolta, in perfetta
corrispondenza alle credenze scientifiche allora correnti.

	|135. LA QUAL... SENTIMENTO~: che mi tolse i sensi,
facendomi svenire.

	|136.~  Il terremoto sta a sottolineare lo straordinario
evento: @e questo un giorno di dolore per le forze infernali, che
sono ancora memori di un terremoto ben pi@u potente e di altra e
ben pi@u importante violazione del loro regno (cfr. ^Inf.~ IV 52
sgg.; XII 37 sgg.).

	|Conclusione.~  Dopo i primi due canti, caratterizzati da
uno stile e -- soprattutto il secondo -- da moduli lirici in parte
gi@a esperimentati ed elaborati dalla letteratura italiana e dallo
stesso Dante, il canto terzo segna uno stacco netto, una profonda
effettiva differenziazione, giacch@e ci pone dinanzi (e sin dal
primo verso, con quella presentazione improvvisa della scritta
infernale) ad un linguaggio drammatico, gi@a presente nel mondo
medievale per gli esempi delle roventi invettive bibliche, e
tuttavia per vari aspetti nuovo al volgare italiano e, in
generale, alle letterature romanze.  La presenza de <forme ancora
esterne e alquanto enfatiche, rilevate anche dai modi sommari e
schematici della rappresentazione> (giustamente segnalata dal
Sapegno, soprattutto per i versi conclusivi, nel suo commento e
nella <lettura> ^Il canto III dell' <Inferno>~ Firenze, 1960) che
segna il trapasso dai modi lirici a quelli drammatici, non toglie
che qui ci sia gi@a il grande Dante e che questo canto sia, anche
per risultati poetici, tra i pi@u notevoli di tutto l'^Inferno~:
la scritta sulla porta, l'orrore del tumulto infernale, la
schiera enorme dei dannati, i vilissimi, Car@on, la disperazione
delle anime, sono tutte descrizioni di grandissima efficacia.  @E
il primo incontro con il mondo infernale: e perci@o il canto @e
tutto mosso, drammatico, teso nello sforzo di comunicare intero
il senso del pi@u pauroso orrore e della condizione tremenda della
eterna dannazione; che risulta anche ulteriormente evidenziata
dal confronto con il canto secondo del ^Purgatorio~, che in parte
@e costruito in voluta antitesi a questo.  Il modello latino
agisce qui assai pi@u scopertamente, ed @e anzi questo terzo il
canto dell'^Inferno~ di pi@u immediata derivazione virgiliana,
giacch@e scene, personaggi, situazioni, descrizioni, paragoni,
traggono sovente almeno in parte spunto dai versi paralleli
dell'^Eneide.~  L'Inferno dantesco infatti @e l'Averno classico:
ma deformato, ma accentuato in tinte pi@u scure e demoniache
dall'idea dell'Oltretomba medievale, e qui ritratto con un senso
tutto primitivo e pieno dell'orrido e dell'ira divina, quale il
mondo romano non conobbe.  Pur nella prospettiva cristiana e
medievale, Dante si pone qui, consapevolmente e orgogliosamente,
come riscopritore e continuatore della grande arte classica, come
nessun altro fu prima di lui; e Benvenuto da Imola, chiosando il
v. 19, poteva giustamente rilevare: <Et vere Virgilius porrexit
manum adiutricem Danti et introduxit eum in istum Infernum, quia
ipse iam fecerat istam descriptionem viciorum, que multum profuit
ei, qui invenit viam factam et nunc stratam ante se>.
