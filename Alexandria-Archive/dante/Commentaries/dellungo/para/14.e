	|1-9.~  Il lungo aver Beatrice taciuto (cf. ^Par.~ X,
52-63; XI, XII, XIII), la quale nell'azione del Poema ne @e come
il centro, ed @e colei che, parlando, ammaestra di cielo in cielo
il Poeta; e il riprendere ora essa a parlare dopo, specialmente,
le lunghe dimostrazioni scolastiche che dalla periferia della
ghirlanda teologica ha svolte Tommaso; suggeriscono a Dante, gli
fanno cader nella mente la somiglianza con le ondate dell'acqua
contenuta dentro un vaso tondo, le quali, se toccata l'acqua
stessa, vanno dal centro alla periferia, se toccate urtando il
vaso che la contiene, vanno da questa al centro.  La similitudine
segna e fa rilevare il riassumere Beatrice le consuete funzioni
verso Dante; essa, centro dell'azione; e periferia, gli episodi e
le digressioni, come questa lunghissima, e in gran parte
dottrinale, nel quarto teologico cielo: la quale, piuttosto che
digressione (quali altre di tutt'altro carattere, come la
successiva di Cacciaguida nel cielo di Marte), @e, nel cielo della
Sapienza, un omaggio reso alla simbolica Beatrice.  E a Beatrice
come al |centro~ suo consueto ed essenziale ritorna ora
l'attenzione di Dante dal |cerchio~ luminoso dei Sapienti,
dominato da Tommaso.  |E s@i~: (v. 1), e cos@i, e similmente, e
viceversa.  |Percosso~: dal di fuori del vaso, urtandolo. 
|Dentro~: al vaso, percotendo l'acqua stessa.  |Fece caso~: mi
cadde subito nella mente.  |Caso~: arcaismo poetico per ^caduta.~ 
|Subito~: avverbio correlativo a |s@i come~, appena che.  |Vita~:
anima: cf. ^Par.~ IX, 7; XI, 127; e pi@u altre volte nel ^Par.~ 
|Parlare~: dalla periferia formata dalla ghirlanda luminosa.  |E
di quel di Beatrice~: dal centro della ghirlanda.  |Cominciare~:
riassumendo, dopo il lungo silenzio, le proprie funzioni.

	|11-12.~  Non con parole, e neanco fin ora pensandolo (ma
Beatrice, sappiamo [cf. ^Par.~ I, 85] vede nel pensiero di Dante,
senza bisogno che le sia da lui manifestato e anche prima ch'e'
lo abbia concepito).  |Andare~: in fondo (sino alla |radice~) a
un'altra verit@a, conoscerne tuttoquanto ne sia da sapere.

	|13-18.~  Due le cose da dirgli, rispondendo a quanto e'
desidera sapere: l'una (vv. 37-51), se la veste luminosa che ora
circonda e racchiude quelle anime, la conserveranno tal quale per
l'eternit@a; l'altra (vv. 52-60), se ci@o senza molestia che
abbiano a sentirne dopo la risurrezione dei corpi e loro
ricongiungimento alle anime.  |S'infiora~: s'abbellisce,
s'adorna, come di fiori la pianta.  |Poi che~: dopo che tornerete
ad essere visibili nella propria vostra forma corporea, e della
visione corporea, del |vedere~, riprenderete voi stessi le
funzioni, come potranno queste esercitarsi senza ricever molestia
da cotesto circondamento luminoso.

	|19-21.~  Come talvolta (|alla fiata~, di uso allora
comune per Talvolta, Alle volte), nell'accrescersi il fervore
della danza, i danzanti in giro (|a rota~), sospinti e attratti
da quella maggior letizia, alzano allegramente la voce nella loro
canzone a ballo, rinforzano il canto che lo accompagna.

	|22-23.  All'orazione~: alla preghiera sollecita e
affettuosa di Beatrice in pro di Dante.  I due |santi cerchi~
concentrici mostrarono, manifestarono, con la loro vivace danza e
mirabile (^miro~, latinismo poetico) canto, |nuova gioia~,
maggiore, di far cosa grata a Beatrice in ammaestramento di
Dante.

	|25-27.  Qual~: Qualunque, Chiunque, Chi.  |Qui~: quaggi@u
nel mondo.  |Quive~: quivi, lass@u in paradiso; morendo in grazia
di Dio.  |Ploia~: (cf. ^Par.~ XXIV, 91: prov. ^ploia~, francese
^pluie~: dal lat. ^pluvia~); come l'eterna pioggia refrigeri,
rinfreschi, di nuova e miglior vita le anime che lo hanno
meritato.

	|28-33.~  Beatitudine i cui meriti erano remunerati (|ad
ogni merto... giusto muno~: latinismo poetico) dalla celestiale
melodia con che quelli spiriti dicevano in coro, ripetendole
ciascuno tre volte, le lodi della Santissima Trinit@a: ^Gloria
Patri et Filio et Spiritui Sancto~; ossia i tre ^Pater, Ave et
Gloria~ della liturgia cristiana e di comune popolare devozione.
|Uno e due e tre... in tre e due e uno~: pur secondo la formula
liturgica conchiusiva della vulgata preghiera ^Oremus~ a Dio,
^per dominum nostrum Iesum Christum Filium tuum, qui tecum vivit
et regnat~ (|vive e regna~) ^in unitate Spiritus Sancti Deus per
omnia saecula saeculorum~ (|sempre... e sempre~).  La Trinit@a
nella sua divina unit@a.  |Non circoscritto~ perch@e infinito (cf.
^Purg.~ XI, 2), |e tutto circoscrive~: perch@e universalmente e
illimitatamente comprensivo, <che da nulla @e limitato, e solo con
la infinita capacitade l'infinito comprende> (^Conv.~ IV, ix).

	|34-36.  Nella luce pi@u dia~: pi@u divina, pi@u vivamente
raggiante di divino splendore; ed @e fra le dodici della prima
ghirlanda (^Par.~ X, 109-114) ^la quinta luce ch'@e tra noi pi@u
bella~: dentro la quale @e l'anima di Salomone: perci@o mossa a
risponder essa al quesito dello splendore avvolgente, siccome la
pi@u splendida fra tutte; e inoltre perch@e Salomone nel ^Cantico
dei Cantici~ s'intende aver celebrato lo sposalizio di Cristo con
l'umanit@a, cio@e l'ipostatica unione dell'umano e del divino nella
persona del Verbo incarnato, la cui gloriosa resurrezione si
connette con la resurrezione dei corpi, qui considerata rispetto
alla fasciatura luminosa delle anime beate.  |Modesta~: la voce
di Salomone, quale possiamo pensare (|forse~) sia stata, dinanzi
alla Vergine, la voce di Gabriele nel ^soave atto~ (cf. ^Purg.~
X, 38) dell'annunziazione; modestia attinente al non arrogarsi il
re sapiente, fra quei teologi e scolastici, quella che vedemmo
(cf. XIII, 103-105) essere non sapienza dottrinale, ma solamente
^prudenza~ di governo, senno politico di re; e parlare di quel
loro lume egli, non per altro che per lo essere il pi@u luminoso.

	|37-51.~  Cf. vv. 13-18: la prima delle cose da ^dirgli.~ 
|Quanto~ ecc.: cio@e per tuttaquanta l'eternit@a, l'amor divino che
ci anima ragger@a dintorno a s@e, diffonder@a, questa veste di luce:
la lucidit@a di essa @e proporzionale alla intensit@a (|ardore~) di
tale amore; la intensit@a alla misura della visione che ciascuno
di noi abbia di Dio; la qual misura, |@e tanta~, @e maggiore o
minore, quanto oltre ai meriti individuali (|sovra suo valore~)
sia favorita dalla grazia di Dio.  Tuttoci@o prescindendo dalla
riunione delle anime ai corpi, nella risurrezione di questi. 
Avvenuta che questa sia, la nostra persona acquister@a, con
l'interezza dell'esser suo (cf. ^Inf.~ VI, 111), maggior
perfezione, maggior pregio (|pi@u grata fia~), cosicch@e quei
medesimi elementi della nostra luminosit@a dovranno riceverne
accrescimento.  |Si accrescer@a~: il lume della grazia |a lui
vedere~, e cos@i dovr@a crescere (|crescer conviene~), farsi
maggiore, pi@u piena, la visione di Dio; crescendo questa,
crescer@a altres@i |l'ardore~ dell'amor divino, ardore che da
questa visione |si accende~; e col crescer di tale ardore,
crescer@a pure la luminosit@a (|lo raggio~) che ne deriva. 
|Gratuito~: concesso per grazia.  |Ne condiziona~: ci rende a ci@o
atti.

	|52-60.~  Cf. vv. 13-18: la seconda delle cose da
^dirgli.~  |Ma~: se non che l'attuale fulgidit@a che ci circonda
sar@a superata in appariscenza (|apparenza~), in lucentezza, dalla
carne che @e tuttavia sottoterra; nel modo stesso che il carbone,
nel produrre la fiamma, acquista col divenir candente (cf. v.
77), con l'incandescenza (|vivo candore~), una lucentezza, che lo
fa esser visibile (^parvente~) traverso la fiamma, soverchiandola
e difendendosene.  |Tanta luce~: quanta emaner@a e dalla nostra
eterna raggiera e dalla luminosit@a della rivestita carne.  |A
tutto ci@o che~: a sostenere le nuove condizioni della nostra
beatitudine.

	|61-62.  Subiti e accorti~: solleciti e premurosi.  |E
l'uno e~: le due ghirlande teologiche, a dire in coro, a una
voce, la parola liturgica Amen (|amme~ forma popolare), Cos@i sia.

	|64-66.  Forse~: com'@e da credere, non tanto per riavere
il proprio corpo, quanto per rivedere coloro che pi@u ebbero cari
in vita, prima di assumere in cielo quella forma fiammeggiante.

	|67-75.~  Al |lustro~ (cf. ^Purg.~ XXIX, 16), allo
splendore raggiante dei due ^cori~ concentrici, altro ad essi
esteriore se ne aggiunge, di altri spiriti, danzanti essi pure in
omaggio unanime alla Donna della scienza divina: lo sfavillare
dei quali, che si fa rapidamente sempre pi@u intenso, vince la
virt@u visiva di Dante; se non che l'ineffabile riso di Beatrice
gliela rianima, nell'atto stesso del loro trasferirsi dal quarto
al quinto cielo.  |Sopra quel che v'era~: sovrapponentesi a
quello dei due anteriori, esteriormente (v. 75) ad essi.  |Per
guisa~: simile a luce crepuscolare mattutina.  |E s@i~: Poi, come
sul cominciar della sera si fanno visibili, ma non ancora
distintamente in quel nuovo loro apparire (|nuove parvenze~), le
stelle, cos@i mi parve di cominciar a vedere nuove anime (|nuove
sussistenze~, cf. ^Par.~ XIII, 59), e danzare esteriormente alle
due anteriori ghirlande delle ventiquattro anime.  Ma il numero @e
indeterminato, e questa ultima visione del cielo teologico si
perde nell'indefinito.

	|76-78.~  La luce, che @e un |vero~ e proprio |sfavillar~
dello Spirito Santo, si fa a un tratto pi@u intensa, |candente~
(cf. v. 53), come oggetto infocato, da non poterla gli occhi di
Dante sopportare.

	|80-81.~  Da dover rinunziare a descriverlo, come di
altre cose vedute ma non ritenutane adeguata impressione nella
mente.  |Mente~: la memoria (cf. ^Inf.~ II, 8), della cui
impotenza a tener dietro compiutamente alle visioni del
soprannaturale, cf. ^Par.~ I, 9.  Qui sono le visioni (le
|vedute~) che ^non seguono la memoria~, se ne disgiungono.

	|82-84.  Quindi~: Di qui, dagli occhi di Beatrice, e
dalla loro attrattiva, che ^rileva~ dalle sue insufficienze e
solleva di cielo in cielo il Poeta.  |Solo~: con Beatrice, senza
pi@u avere intorno a noi le anime del quarto cielo.  |In pi@u alta
salute~: a un pi@u alto grado, di salute e beatitudine; quali
sono, dall'uno all'altro, i cieli per i quali si ascende alla
salute e beatitudine suprema, che @e Dio.

	|85-87.  Pi@u levato~: sollevato, inalzato, a cielo
superiore; asceso, dal quarto al quinto cielo, di Marte. 
|M'accorsi per...~: riconoscendo il consueto splendore (|riso~)
infocato, e anche pi@u rosseggiante (|roggio~, cf. ^Purg.~ III,
16) del solito, proprio della costellazione di Marte.

	|89.  Una in tutti~: gli uomini, senza distinzione di
idiomi, perch@e linguaggio dell'anima.  |Olocausto~: offerta di
gratitudine.

	|91-93.~  E non era ancora esaurita, spenta, la fiamma
interna ardente nel |mio petto~ siccome sopra altare da ci@o, che
io m'accorsi come tale sacrifizio era benaccetto (|accetto e
fausto~) a Dio; poich@e ecc.  |Litare~: (latinismo), propriamente
celebrare con le debite cerimonie sacrifizio espiatorio; e qui fa
parte di tutta la locuzione figurata svolta in questi versi.

	|94-96.~  Poich@e |con tanto~, con s@i grande, fulgore, e
cos@i, e talmente, rossi (|robbi~, latinismo arcaico da ^rubei~),
|mi apparvero splendori~ animati, anime luminose, |dentro a due
raggi~ disposti in forma di croce (cf. vv. 101, 104), |ch'io
dissi~: Oh possente Dio, oh divin Sole, che di s@i gran luce gli
adorni!  Dante compenetra nella parola greca |elios~ (sole) il
nome stesso primitivo di Dio ^el~ (^De vulgari eloquentia~ I, iv:
^Deus sive El~; cf. ^Par.~ XXVI, 127-128) attribuitogli, in
relazione anche con un passo degli Evangeli (cf. ^Purg.~ XXIII,
74), da Padri e Dottori: affinit@a, questa fra ^eli~ e |elios~ nei
respettivi significati, che era gi@a stata nel medioevo rilevata.

	|97-102.~  Quei due |raggi~, uniti in costellazione
(|costellati~) di stelle minori e maggiori, come, dall'uno
all'altro dei due poli, quelle della Via Lattea o Galassia,
formavano nel corpo del pianeta Marte (|nel profondo Marte~),
come per |giunture di quadranti~, o quarte parti di circonferenza
in un circolo, |in tondo~, una croce a braccia eguali.  |Maggi~:
maggiori: cf. ^Inf.~ VI, 48; XXXI, 84; e in pi@u altri luoghi del
Poema: arcaismo popolare, sopravvissuto in Firenze nella
denominazione di Via Maggio.  |Biancheggia~: perch@e <di quella
moltitudine di stelle apparisce quello albore lo quale noi
chiamiamo Galassia> (^Conv.~ II, xiv; dove riferisce le <diverse
opinioni> scolastiche (il |dubbiare~ dei |saggi~) e le
immaginazioni poetiche sulla Galassia (greco ^gala~, latte) o Via
lattea.

	|103-105.  Qui~: a questo punto, questa volta
(diversamente da quanto vedemmo [vv. 80-81] dover egli ^lasciare~
per difetto della memoria), |la memoria~ ha ben ritenuto, ma
|l'ingegno~ @e da meno di essa, @e ^vinto~ da essa; e anche questa
volta dovr@a ^lasciare~, ma perch@e non sa trovare immagine
(^esempio~), similitudine, adeguatamente condegna alla cosa.  Gli
splendori di quella croce ^lampeggiavano~, tramandavano come per
lampi la figura di Cristo.  A questo cielo d'un Marte cristiano,
sede dei Militanti per la Fede di Cristo, assegna il Poeta la
deplorazione che un d'essi, il trisavolo suo Cacciaguida, far@a
della loro Firenze travolta nelle guerre intestine sotto
gl'influssi (cf. ^Inf.~ XIII, 143-150) del Marte pagano.

	|104, 106, 108.  Cristo~: cf. ^Par.~ XII, 71-75.  Tanto
pi@u opportunamente qui, dove @e detto che, nominato Cristo, @e
detto tutto.

	|106-108.~  Ma coloro che in vita ^prendono la propria
croce~, quella di dolore che a ciascuno di noi tocca nel mondo, e
seguono Cristo (parole testuali del Vangelo; Matteo, X, 38), e
sanno quanto conforto da lui nel dolore si abbia, sapranno anche
(|ancora~) scusarmi se, |vedendo~ io in quell'|albore~, in quel
^biancheggiamento~ (cf. v. 98) sidereo balenar la figura di
Cristo, |lasso~, lascio, faccio a meno, di aggiunger altro.

	|109-111.~  Dall'uno all'altro dei due bracci della
croce, per tutta la loro estensione.  |Nel~: nell'incontrarsi fra
loro (come per saluto) e passar oltre.

	|112-117.~  A guisa di quelli svariati corpuscoli
(|minuzie dei corpi~), che vediamo turbinare in tutti i sensi
(|diritte e torte~) pi@u o meno rapidamente e in forme sempre
nuove (|rinnovando vista~), in una striscia di sole la quale
entri in luogo (^per opaca domorum~; Lucrezio, nel quale [II, 113
segg.] @e gi@a questa similitudine) dove si stia al riparo per
difendersi dai raggi solari.  |La gente~: gli uomini si procurano
con mezzi da ci@o.

	|118-120.  Giga~: strumento a corde medievale: dal
tedesco antico ^gige~; oggi, ^geige~ il violino.  |In tempra tesa
di~: in molte corde temperate armonicamente fra loro con varia
tensione.  |Tintinno~: tintinn$io (^Par.~ X, 143): suono musicale
percepito di per s@e, pur non affermando distintamente le note.

	|121-123.  Apparinno~: apparirono.  |Melode~: melodia. 
|Mi rapiva~: quasi in estasi.  |L'inno~: le parole da lui non
intese (cf. ^Par.~ XIX, 98) che si cantavano a modo d'inno.

	|124-126.  Elli~: egli, esso l'inno.  |D'alte lode~:
contenente alte lodi: s'intende, di Cristo.  |A me~: sino a' miei
orecchi, venivano parole attinenti a resurrezione e a vittoria,
ma interrottamente, come quando le parole si sentono ma non se ne
afferra il senso, il costrutto.  Le parole |risurgi~ e |vinci~
sono della liturgia ecclesiastica, dove si canta il ^risorgere di
Cristo dai morti, re vincitore.~

	|127-129.~  Da quel che sentivo (|quinci~) traevo tanto
diletto, come per innamoramento.  |Vinci~: vincoli; poeticamente
dal latino ^vincire~, legare.

	|130-132.  Osa~: ardita; latino, ^ausa.~  Come se il
piacere di quella musica celeste mi facesse ^posporre~ il piacere
che, per l'appagamento assoluto d'ogni mio desiderio, traggo
dagli |occhi belli~ di Beatrice.

	|133-136.~  Chi consideri che i fenomeni della celeste
beatitudine, sia di visione sia d'udizione, nei quali si suggella
e si manifesta (^vive~) ogni possibile bellezza, acquistano tanta
pi@u potenza d'azione (|pi@u fanno~) quanto pi@u alto di cielo in
cielo si ascende; e che da quando, per virt@u degli occhi di
Beatrice (cf. vv. 82-84), ero asceso nel cielo di Marte (|l@i~),
io non m'ero ancora rivolto |a quelli~, ad essi occhi; pu@o
scusarmi di questo mio apparente verbale trascorso, del quale io
stesso prevengo l'accusa per anticiparne la scusa.  Altrove
(^Par.~ X, 58-59) vedemmo che la luce del cielo teologico giunge
quasi ad ^eclissare~ quella di Beatrice: qui il contrasto delle
due virt@u manca, perch@e Dante, tutto assorbito nelle impressioni
della visione e udizione celestiale, non aveva ancora ripreso a
guardare negli occhi di lei.

	|137-139.  E vedermi dir vero~: e riconoscere che io dico
la verit@a: cio@e non essere |qui~, nel cielo di Marte, |il piacer
santo~ degli occhi di Beatrice |dischiuso~, escluso (cf. ^Par.~
VII, 102), non avervi luogo; poich@e, tornando io a guardare in
essi, anche cosiffatto piacere verr@a, con l'ascensione, facendosi
pi@u puro (|sincero~), pi@u celestiale, e perci@o sempre di maggior
virt@u ed efficacia.
