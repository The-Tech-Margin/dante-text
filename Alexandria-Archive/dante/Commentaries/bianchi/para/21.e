	|1-2.  rifissi al volto~, tornati a fissarsi nel volto di
Beatrice.  Qui il Poeta entrando nel pianeta di Saturno, situato
nel pi@u alto cielo, che, secondo Macrobio, influisce negli animi
la potenza contemplativa, fissa gli occhi in Beatrice, che come
idea della Teologia @e il subietto pi@u grande dell'umana
contemplazione.

	|3.  da ogni altro intento~: da qualunque altro pensiero,
occupazione.

	|5.  mi cominci@o~, suppl. ^a dire.~

	|6.  Semele.~  Semele, amata da Giove, istigata dalla
gelosa Giunone, chiese a Giove che a lei si mostrasse in tutta la
sua maest@a.  Ottenne la grazia, e rimase dalle folgori di lui
incenerita.

	|7-8.  Dell'eterno palazzo~, del Paradiso.  -- |le scale~
sono i cieli.  Similmente nell'ultimo verso del Canto XIV:
^Perch@e si fa montando pi@u sincero.~

	|11.  il tuo mortal podere~: la tua natural forza non
reggerebbe al fulgore di lei, se non si temperasse alquanto per
questa cessazione di riso.  Il riso di Beatrice, come @e detto nel
^Convito~, sono le sue persuasioni, che contentando l'anima, la
fanno beata; e qui il ^riso~ di lei porta una crescente
manifestazione o riverbero del beatifico lume di Dio.

	|12.  Sarebbe fronda~, sarebbe come un ramo frondoso
(|fronda~), cui il fulmine |scoscende~, dirompe, e diviso
dall'albero atterra.  Varie edizioni hanno ^parrebbe fronda.~

	|13-15.  al settimo splendore~, ec.: cio@e a Saturno,
settimo pianeta, che, essendo ora in congiunzione col segno
ardente del Leone, vibra sulla terra i suoi raggi misti coi forti
influssi di esso Leone.  Nel mese di marzo del 1300, nota
l'Anonimo, Saturno era nel gr. 8, min. 46 del Leone.  

	(*) Settimo cielo di Saturno.  Contemplanti.

	|16-18.  Ficca dirietro~, ec.: fa' che la mente tua, la
tua attenzione, si fissi dove si saran fissati gli occhi, e di
questi fa' specchio alla figura che in questo |specchio~, cio@e in
questo lucente pianeta, |ti sar@a parvente~, ti apparir@a.  ^Fare
specchio degli occhi a una cosa~, significa guardarla fissamente,
ed @e detto con verit@a, perch@e l'oggetto per il raggio luminoso da
lui reflesso si dipinge sulla retina.

	|19-23.  Qual sapesse~, ec.: chi sapesse come dolcemente
pascevasi la mia vista nell'aspetto di Beatrice, conoscerebbe
quanto mi stava a cuore l'ubbidirla, quando per suo comando |mi
trasmutai~, mi rivolsi ad altro oggetto.

	|24.  Contrappesando l'un con l'altro lato.~  Mettendo in
bilancia, confrontando il piacere dell'ubbidirla colla privazione
di questa vista beatifica, che seco portava l'ubbidire.  Se
dunque il piacere dell'ubbidire a Beatrice prevaleva al piacere
di mirar Beatrice, che pure era grandissimo, quanto esser dovea! 
L'amore di ubbidire a Dio, e di far la sua volont@a, deve essere
il primo di tutti gli altri amori per quanto santissimi.

	|25.  Dentro al cristallo~, dentro al pianeta, che di
sopra fu chiamato ^specchio~ {vv.17-18}, |che il vocabol porta~,
ec.  Constr. e int.: che col suo giro cerchiando il mondo porta
il nome di Saturno, gi@a buon re d'esso mondo, sotto l'impero del
quale fu quell'et@a senza malizia, e perci@o detta ^dell'oro.~

	|28-29.  Di color d'oro~, ec.  Costr.: Vid'io uno scaleo
di color d'oro, in che raggio traluce~, cio@e, percosso da un
raggio di luce.  -- |scaleo~, scala.  Questa @e simbolo
dell'ascensione dello Spirito contemplante, e dei varj gradi di
essa, secondo il valore di lui.

	|30.  la mia luce~, la mia vista.

	|32-33.  ch'ogni lume~, ec.: che |quindi~, da ivi, gi@u
per quella scala, si diffondesse quanto lume s'accoglie, e a noi  
si mostra per l'ampio spazio del cielo. 

	|35-36.  Le pole~, ec.  Le cornacchie, onde scaldar le
ali fredde pel gelo della notte, si muovono insieme, ec.

	|39.  fan soggiorno~, rimangono nel luogo, non se ne
scostano.

	|40-42.  Tal modo~, ec.  Movimenti simili a quelli delle
pole, delle cornacchie, parve a me che fossero |In quello
sfavillar~, in quelli sfavillanti spiriti, che dall'alto della
scala erano discesi insieme.  -- |S@i come in certo grado~, ec.:
tostoch@e si fu con impeto gettato (|quello sfavillar~) in un
grado di essa scala.

	|43.  E quel~, ec.  E quello spirito beato che si ferm@o
pi@u presso a me e a Beatrice.

	|45.  l'amor~, cio@e, il desiderio di soddisfare alle mie
dimande.

	|46.  Ma quella~, Beatrice.

	|47.  si sta~, sta senza far motto, o cenno.

	|48.  Contra il disio~, ec.: ond'io fo bene, che |contra
il disio~, contro lo stimolo del mio desiderio, o frenando il mio
desiderio, non muovo alcuna domanda.  Alcuni testi, invece di
|ch'io non dimando~, hanno ^s'io non domando~; che viene a dire
il medesimo.

	|49.  il tacer mio~, cio@e, il desiderio ch'io taceva, che
io mi chiudeva nel petto.

	|51.  Solvi il tuo caldo disio.~  Apri il chiuso ardente
desiderio; manifestalo.

	|52.  La mia mercede~, il mio merito.  Anche altrove ha
usato |mercede~ in questo significato.

	|54.  Ma per colei~, ma pei meriti di Beatrice, ec.

	|55.  Vita beata~, o anima beata.

	|56.  dentro alla tua letizia~: dentro la luce, che ti fa
lieta e beata, o per cui @e significata la tua eterna letizia.

	|57.  che s@i presso mi t'accosta~: che ti ha fatto venire
s@i presso a me.  -- ^mi t'ha posta~, legge il Viviani con molti
testi a penna.

	|58.  in questa ruota~, in questo cielo.

	|61-63.  Tu hai l'udir~, ec.  Vuol dire: il tuo udito @e
debole come la tua vista; per@o qui non si canta per la cagione
stessa perch@e Beatrice non ti ha riso; cio@e, perch@e come non
avresti potuto qui sostenere il riso di Beatrice, cos@i n@e anco la
dolcezza del canto di questi spiriti.

	|67.  N@e pi@u amor~, n@e maggior carit@a mi fece scender pi@u
presto delle altre a sodisfarti, ec.

	|68-69.  Ch@e pi@u e tanto~, ec.: cio@e, |quinci su~, su per
questa scala, ferve carit@a ^tanta~, quanta @e la mia, e anche pi@u,
come puoi comprendere dal grado del fiammeggiare di queste anime,
che @e segno del grado di lor carit@a.

	|70-71.  l'alta carit@a~, l'amor divino, |che ci fa
serve~, ec.: che ci fa disposte e pronte a servire alla
provvidenza governatrice dell'universo.

	|72.  Sorteggia qui~: sortisce ed elegge qui qual pi@u gli
piace di questi spiriti a quel ministero che esso amor divino
vuole eseguito.  -- |come tu osserve~: come puoi veder dai varj
nostri movimenti.  Il Postil. Caet. interpreta pi@u
particolarmente |Sorteggia~: ^dedit in sortem ut venirem ad te.~

	|73.  sacra lucerna~: o beata anima risplendente.

	|74-75.  Come libero amore~, ec.  Come in questa corte
celeste non c'@e bisogno di forza, ma basta amore nella sua
libert@a a |seguire~ ed eseguire le disposizioni della eterna
Provvidenza.

	|76.  a cerner mi par forte~: mi par difficilissimo a
vedere, ad intendere.

	|78.  consorte~: femminile plurale di ^consorto~, che
vale ^compagno.~

	|80-81.  Che del suo mezzo~, ec.  Vuol dire, che cominci@o
ad aggirarsi intorno a s@e stesso.

	|82.  l'amor che v'era dentro~: l'anima beata che era
dentro quella luce.

	|83.  Sovra me s'appunta~: si dirige a punta, viene a
ferire col suo raggio sopra di me.

	|84.  Penetrando per questa~, attraversando questa luce,
|ond'io m'inventro~, cio@e, di cui son nel ventre, o nel ventre
della quale mi sto.  -- |onde~, per ^dove~, o ^in cui~, @e usato
anche da altri antichi.  -- Varj Codd. hanno ^in ch'io
m'innentro~, lezione certo pi@u facile ed ovvia; ma nella novit@a e
nell'ardire dell'altra forma si sente pi@u Dante, e a quella
m'attengo.

	|85.  La cui virt@u.~  Int. della luce divina.  -- |con
mio veder~, colla natural forza del mio intelletto.

	|87.  della quale @e munta~, della quale somma Essenza
divina la detta luce @e una emanazione.

	|88.  ond'io fiammeggio~, per cui io folgoreggio di luce.

	|89-90.  Perch@e alla vista~, ec.  Per lo che alla
chiarezza della visione che ho di Dio faccio pari la chiarezza
della luce che mi circonda.

	|91.  pi@u si schiara~, ha pi@u chiarezza di lume
beatifico.

	|93.  non soddisfara~ sta per ^non soddisfaria.~  Questa
desinenza del modo condizionale era frequente ai Provenzali, e fu
usata anche dagli antichi nostri scrittori.  Fra Guittone: ^Come
si~ convenera ^a Dio servire.~  E il B. Iacopone: ^Volentier ti~
parlara, ^Credo che ti~ giovara.  -- Chi lo interpreta per un
futuro s'ingnanna.

	|95.  statuto~, decreto.

	|96.  scrisso~, disgiunto, lontano: non pu@o essere
compreso da umano intelletto.

	|98-99.  questo rapporta~, ec.: cio@e, racconta questa
impossibilit@a di penetrare l'arcano della divina predestinazione,
acciocch@e il mondo non presuma |pi@u mover li piedi~, di pi@u
andare investigando, o di ricercare con la mente s@i profondo e
terribil mistero.

	|100-101.  La mente~, ec.  Int.: la mente umana, che in
cielo @e luce, in terra |fuma~, cio@e, @e involta di ^fumo~
tenebroso per l'ingombro della materia; onde considera tu come
esser possa che essa mente sia atta a comprendere laggi@u quello
che non pu@o ora, ec.

	|102.  perch@e 'l ciel l'assuma~, sebbene il cielo
l'abbia, o l'accolga in s@e.  Molti testi portano ^perch@e il ciel
l'assumma~, e quindi ^presumma~, e ^fumma.~  In questo caso
^assumma~ sarebbe da ^assummare~, levare al sommo; e la lezione
sarebbe bella, se non fosse la durezza del |perch@e~ nel senso di
^quantunque~, unito coll'indicativo.

	|103.  s@i mi prescrisser~, cos@i mi limitarono,
restrinsero cos@i il mio volere, ch'io, ec.

	|105.  A dimandarla~, a dimandare la detta anima beata.

	|106-108.  Tra' duo liti~, ec: cio@e, tra il lido del mare
Tirreno e il lido del mare Adriatico.  -- |surgon sassi~,
s'alzono gli Appennini.  -- |Tanto che i tuoni~, ec.  Tanto
|surgono~, che sorpassano la seconda regione dell'aria dove,
secondo Aristotele nelle ^Meteore~, si generano i tuoni.

	|109.  un gibbo~, un rialto.  -- |Catria.~  Questo rialto
@e nel ducato di Urbino tra Gubbio e la Pergola.

	|110.  un ermo.~  Il convento di Santa Croce di Fonte
Avellana dell'Ordine Camaldolense, dove Dante si trattenne alcun
tempo, secondo che dicono, circa il 1318.

	|111.  Che suol esser disposto~, ec.: che ha per istituto
esclusivamente la contemplazione di Dio, o la vita contemplativa. 
-- |latria~, voce gr., dicesi il culto che si d@a al vero Dio.

	|112.  sermo~, sermone.  -- |terzo~, perch@e @e la terza
volta che si fa a parlargli.

	|115.  Che pur con cibi~, ec.: che con soli cibi
preparati con olio; cio@e vivendo d'erbe e legumi.

	|116.  Lievemente~, facilmente, senza sentirne noia.

	|118.  Render solea~, ec.: soleva quel chiostro rendere
al paradiso una m@esse fertile, cio@e dare a Dio molte anime buone.

	|119-120.  ed ora @e fatto vano~: ed ora @e s@i vuoto di
opere buone, che necessariamente si far@a manifesta al mondo la
sua prevaricazione.

	|121.  Pier Damiano~ visse nell'XI sec.  Era nato in
Ravenna, e fatti i suoi studj, erasi retirato nel monastero di
Santa Croce di Fonte Avellana.  Il papa Stefano IX, conosciuta la
virt@u e dottrina di lui, lo nomin@o cardinale e vescovo d'Ostia
nel 1057.  Fu adoperato nei pi@u importanti affari del suo tempo,
e per tutto si mostr@o prudente e zelante del bene della Chiesa. 
Nei suoi scritti sono molte querele contro la vita dissoluta dei
cherici, e la immodestia e ambizione dei prelati.  Mor@i in Faenza
nel 1073.

	|122-123.  E Pietro Peccator fui nella casa~, ec.  Molti
Comentatori, trai quali il Costa, lessero invece ^E Pietro
Peccator FU nella casa~, e crederono che il Damiano accennasse
qui Pietro degli Onesti cognominato il Peccatore, che fond@o il
monastero di Santa Maria in Porto sul lido |adriano~, o
adriatico, presso Ravenna; e che il Poeta facesse soggiungere al
Santo questa avvertenza per notare la confusione che alcuni a'
suoi tempi facevano di questi due Pietri.  Ed io pure tenni tale
opinione nella prima ediz.; ma parendomi poi che l'intromissione
di quella proposizione riuscisse fredda e poco opportuna, e
sapendo d'altra parte che S. Pier Damiano us@o veramente un tempo
di chiamarsi ^Petrus Peccator~, e considerato anche tutta insieme
la frase, mi piacque di seguitare Benvenuto da Imola che lesse |E
Pietro peccator fui~, e coment@o cos@i: "^Et hic nota quod multi
sunt decepti hic dicentes quod Petrus peccator fuit alius, de
eodem ordine, a Petro Damiano; quod est penitus falsum; imo
Petrus Damianus vocavit se nomine proprio in primo loco Katriae;
in secundo vero gratia humilitatis vocavit se~ Petrum
peccatorem."  Di certe difficolt@a storiche e cronologiche che si
oppongono da alcuni contro questa spiegazione non @e da far gran
conto, perch@e, come altrove avvertimmo, gli antichi su tal punto
non cercavano tanto sottilmente; e la voce popolare, nei fatti
dalla loro et@a remoti, era per lo pi@u il solo archivio che
consultavano.  Del resto lascio libero ad ognuno il prendere
delle due qual pi@u gli piaccia.

	|125.  a quel cappello~, int. il cardinalizio.  --
|tratto~; notalo: non lo brig@o, n@e lo compr@o.

	|126.  si travasa~, si trasmette da cattivo uomo in
peggiore.

	|127.  Ceph@as~, S. Pietro.  -- |il gran vasello~, S.
Paolo, chiamato Vaso di elezione.

	|129.  prendendo il cibo~, ec., prendendo cibo dovunque
si trovavano, e contenti a quel che veniva loro posto innanzi
dall'altrui carit@a.

	|130.  or voglion~, ec.  Constr.: ora i moderni pastori
vogliono |chi rincalzi~, chi dia loro di braccio d'ambo i lati. 
Il Poeta rimprovera il fasto mondano e la superbia della vita de'
romani prelati, allontanatisi tanto dalla povert@a e semplicit@a
degli Apostoli con danno gravissimo della religione.

	|131-132.  chi li meni~, int. in bussola.  -- |gravi~,
grassi; che non @e segno di mortificazione e d'astinenza.  -- |chi
diretro gli alzi~, chi regga loro lo strascico, ossia il
caudatario.

	|133.  Cuopron~, ec. colle ampie loro cappe cuoprono i
cavalli o le mule sopra cui cavalcano.  Era uso dei cardinali al
tempo di Dante di cavalcare le mule.

	|135.  O pazienza~, ec.: o pazienza di Cristo, che soffri
queste scandalose vanit@a in coloro che dovrebbero imitare i tuoi
umili esempj!

	|136-137.  A questa~, cio@e, alla voce dell'anima lucente
di S. Pier Damiano.  |Di grado in grado~, della sopraddetta scala,
vidi pi@u fiammelle, pi@u anime, dar segni di allegrezza.

	|142.  N@e io lo intesi~, ec.  N@e io intesi ci@o che si
dicessero, tanto m'intron@o gli orecchi quel grido di suono s@i
alto, che nessun altro suono potrebbe qui nel nostro mondo
assomigliarsi a quello.  Che dicessero gli spiriti in quel grido
concorde, vedilo nel Canto seguente al v. 13.
