	|1-2.  Ora sen va~: Entrano silenziosi e raccolti, come
si conviene in un cimitero.  -- |per un secreto calle~: per un
piccolo sentiero appartato, fra le mura a destra e le tombe a
sinistra.

	|3.  dopo le spalle~: La strettezza della via li
costringe a camminare l'uno appresso l'altro, come nel Limbo, che
V. era primo e D. secondo (^Inf.~, IV, 15).

	|4.  O virt@u somma~...: A D. non @e sfuggito che V. ha
preso a destra, e pensa che ci@o si debba a qualche buona ragione,
nota alla grandissima sapienza di lui, alla sua |somma virt@u.~ 
-- |che per li empi giri~: empi, in senso largo, sono tutti i
cerchi d'inferno; ma fin qui pi@u propriamente empi son da
chiamare il primo e il sesto, assegnati a coloro che non ebbero
^piet@a~, ossia vera religione.

	|5.  mi volvi~: Ha osservato pure che non traversano
subito il cerchio, ma cominciano aggirandolo.  -- |com'a te
piace~: negli altri mi hai volto a sinistra, qui a destra: mi
guidi come ti piace; e cos@i ti piace perch$e cos@i @e bene.

	|8-9.  potrebbesi veder~: All'ultimo la parola
esprimente, solo in parte, il suo desiderio, perch$e, visto il
silenzio di V., teme di riuscir importuno.  -- |Gi@a son levati~:
Non oserei chiederlo, se non vedessi che |tutti~ i coperchi sono
gi@a alzati e |nessuno~ sta a guardia del cerchio, I diavoli,
accorsi fuori la porta di Dite, son tornati in Malebolge,
dond'erano venuti.  Anche il Limbo @e senza guardiano: nulla e
nessuno vieta di visitare le tombe.

	|10.  Tutti saran serrati~...: Ripiglia il discorso di D.
per aggiungere parole intorno alla resurrezione della carne e al
giudizio finale.  Sembra divagazione, ma non @e.  La risurrezione
@e l'oggetto della speranza, che quei dannati non ebbero; ed
entrando in quel cerchio V. prova il bisogno di rammentare a se
stesso in che quella consista.

	|11.  Iosaf@at~: valle presso Gerusalemme, dove nei libri
sacri @e detto che Dio terr@a il giudizio universale (Io,el, III, 2
e 12).

	|12.  l@a su~: nel mondo.

	|13.  cimitero~: Significava in origine ^dormitorio~: ma
per la credenza nella prossima risurrezione i cristiani estesero
la parola a significare i sepolcreti.

	|14.  Epicuro~: filosofo greco, nato in Atene circa il
342 e morto nel 270 a. C. Dante lo ricorda anche nella
^Monarchia~ e nel ^Convivio~, dove espone cos@i la sua dottrina:
<Veggendo che ciascuno animale, tosto che nato @e, quasi da natura
dirizzato nel debito fine, che fugge dolore e domanda allegrezza,
quelli disse questo nostro fine essere ^voluptade~, cio@e diletto
sanza dolore> (IV, vi, 11).  Insegn@o pure che l'anima muore col
corpo, ed ebbe molti seguaci.  Essendo vissuto tanto tempo avanti
il Cristianesimo, sembra strano che D. lo collochi fra gli
eretici; ma nel considerare la storia pagana in rapporto con la
cristiana egli non ci mise quel distacco che si potrebbe credere. 
L'una fu preparazione all'altra; e come non ci meraviglia, anzi
ci piace, che esalti nel ^Par.~ l'aquila di Roma e vi collochi
dei pagani, cos@i non ci deve sorprendere che nell'^Inf.~ condanni
Epicuro.

	|15.  che l'anima~...: che ritengono l'anima mortale al
pari del corpo, togliendo cos@i ogni fondamento alla Speranza. 
<Intra tutte le bestialitadi quella @e stoltissima, vilissima e
dannosissima, chi crede, dopo questa vita, non essere altra vita>
(^Conv.~, II, viii, 8).

	|18.  e al disio~...: e appagato sar@a pure il desiderio
che tu mi nascondi di parlare a qualcuna di queste anime. 
Sentimenti e pensieri, tutto in questo canto rimane sospeso: il
desiderio di Dante, lo scendere a sinistra, il colloquio con il
maestro, quello con Farinata, la visione del futuro concessa alle
anime, la risposta a Cavalcante e cos@i via.

	|19-20.  Buon duca~: Sente nelle ultime parole di V. un
indiretto rimprovero al suo parlar ^coperto~, e se ne scusa.  Ma
V., come ne intese le intenzioni nascoste nel Limbo (IV, 51),
cos@i lo intende qui.  -- |riposto~: nascosto, segreto.

	|21.  non pur mo~: non da ora soltanto, ma fin dal
principio del viaggio, quando eravamo presso l'Acheronte (III, 76
e seg.), mi hai disposto, preparato a moderare le mie domande.

	|22.  O tosco che~...: Una delle anime di l@i vicino,
argomentando dall'accento che D. dev'essere un fiorentino, si
leva, volgendosi tutta a lui e, appena pu@o, gl'indirizza le sue
parole.  Di V. non si occupa, come non ci fosse.  -- |per la
citt@a del foco~: Dite.  Ma citt@a del foco, disgraziatamente, si
poteva chiamare anche Firenze.  Le cronache del Villani e del
Compagni son piene di narrazioni, intorno agl'incendi
verificatisi in essa.  Notevolissimo fra ^tutti~ quello che il 10
giugno del 1304 ser Neri Abati appicc@o in Orto San Michele, solo
per il quale <arsono tutte le case erano intorno a quel luogo, e
i fondachi di Calimala, e tutte le botteghe erano intorno a
Mercato Vecchio fino in Mercato Nuovo, ^e le case de'
Cavalcanti~, e in Vacchereccia, e in Porta Santa Maria fino al
Ponte Vecchio; ch$e si disse arsono pi@u di 1900 magioni; e niuno
rimedio vi si pot$e fare> (Dino, III, 8).  E Dante nell'^Ep.~, VI,
15: <Vedrete le vostre magioni... cadere sotto i colpi
dell'ariete e ardere al fuoco>.  Di mezzo a tanta ruina si leva
solenne la voce di Farinata.

	|23.  vivo ten vai~...: Si compiace che fra tanti morti
un suo cittadino vada vivo e cos@i onestamente, in forma s@i degna,
parlando, come al buon tempo antico, quando in Firenze dimoravano
ancora <cortesia e valore> (^Inf.~, XVI, 67).

	|24.  piacciati~: Anche lui parla cortese e con una certa
gravit@a.  -- |di restare~: fermarti un poco, ristare.

	|25.  La tua loquela~...: Il discorso va di mano in mano
elevandosi di tono.  |Loquela, manifesto~, son parole fuori
dell'uso familiare e conferiscono al verso un'aria di grande
sostenutezza.

	|26.  quella~: Come presso i latini, il |quella~,
adoperato cos@i, serve a magnificare: ^quel Virgilio~ (I, 79)  --
|nobil patria~: nativo della <bellissima e famosissima Fiorenza>,
<^la gran villa sopra il bel fiume d'Arno~> (^Inf.~, XXIII, 95). 
Sentiamo gi@a d'essere innanzi a un grande amatore della patria.

	|27.  forse~: Da una parte la coscienza gli rimprovera
d'aver recati grandi mali alla citt@a; dall'altra gli parla del
grande amore che le port@o; s@i che il |troppo molesto~ gli vien
fuori dalle labbra temperato da un |forse.~  Ma la confessione,
pronta e spontanea, gli apre fin d'ora la via al perdono di D.

	|28.  suono~: Non vede chi parla, ma le parole gli
giungono chiare, come suono, che il |subitamente~ fa sentire.

	|29.  per@o~: per ci@o che il suono era giunto improvviso.

	|30.  un poco pi@u~...: Fece un piccolo passo innanzi e si
raccolse tutto alle spalle del maestro.

	|31.  che fai?~: perch$e ti nascondi cos@i, come un
bambino, dietro le mie spalle?

	|32.  Vedi l@a~: e si ferma, per dar risalto al nome che
segue, di Farinata, che gi@a con questo suo levarsi |diritto~ in
mezzo al fuoco fa presagire la sua fortezza.  Nacque a Firenze
sui primi del sec. XIII, appartenne alla nobile e potentissima
famiglia degli Uberti, fu capo di parte ghibellina, e, come tale,
si adoper@o nella cacciata dei guelfi del 1248 e in quella che
segu@i alla battaglia di Montaperti nel 1260, allorch$e dall'esilio
che lo aveva colpito due anni prima, rientr@o vittorioso in patria
e con la gloria di essersi, egli solo, nel consiglio di Empoli,
opposto alla distruzione di Firenze.  Mor@i nell'aprile del 1264,
un anno prima che Dante nascesse e fu seppellito nel cimitero di
Santa Reparata.  Se non che nel 1283, fra Salomone da Lucca,
inquisitore dell'eretica pravit@a, ordin@o che le sue ossa fossero
tolte di l@i e separate da quelle dei fedeli.

	|33.  da la cintola in su~...: Ti scopre il petto e la
fronte, ma basta, perch$e tu lo veda |tutto~, quale fu, uomo di
azione e di pensiero, di fermo petto e di gran mente.  Ch$e qui il
|tutto~ per la sua posizione e per l'accento ha un rilievo
particolare che manca nell'esempio: <Isaia conversava tra 'l
popolo tutto nudo dalla cintola in su> (Villani, ^Cr.~, IX, 59),
citato dal Barbi che nell'espressione non vede nessuna idea
speciale di grandezza.

	|34.  gi@a~: solo al sentire quel nome: tanto era il
desiderio di conoscerlo!  Infatti di lui aveva chiesto per primo
a Ciacco; e ora, appena saputo d'essergli davanti, figge, attacca
in lui lo sguardo.  Il gruppo che si disegna tra quei rossi
bagliori di fiamme @e magnifico: Farinata, diritto, monumentale,
con lo sguardo scrutatore posato sul suo cittadino; Dante,
piccolo, raccolto con la persona dietro le spalle di V., ma
pronto anche lui a drizzarsi, come dimostrano gi@a i suoi occhi
appuntati, come strali, negli occhi dell'altro.

	|35.  s'ergea~: <L'ergersi, commenta il De Sanctis, ti d@a
il concetto d'una grandezza tanto pi@u evidente, quanto meno
misurabile: @e l'ergersi, l'inalzarsi dell'anima di Farinata sopra
^tutto~ l'inferno>.

	|36.  com'avesse~...: A vederlo in quell'atteggiamento si
sarebbe detto non sentisse la pena, o che, sentendola, non ne
facesse nessun conto, l'avesse |in gran dispitto~: la
disprezzasse grandemente.

	|37.  l'animose man~...: le mani ardite, in antitesi con
l'atteggiamento di lui, che stava l@i incerto, tra il grande
desiderio di avvicinarsi e la soggezione.

	|38.  mi pinser~: mi sospinsero.

	|39.  conte~: convenienti alla persona dinanzi alla quale
ti trovi; o non piuttosto ^chiare ~ ch$e Dante questa parola l'usa
quasi sempre nel senso di ^noto, conosciuto.~  Cfr. ^Inf.~, III,
76; XXI, 62; ^Purg.~, XV, 12; XIII, 105, ecc.  -- L'improvviso
sonar della voce di Farinata, il rammarico con cui confessa i
mali recati alla sua nobil patria, l'ergersi di lui col petto e
con la fronte, l'avvertimento di V. a D. di parlar come si
conviene, chiaramente, tutto opera su noi a suscitare un senso di
aspettazione.

	|40.  Com'io al pi@e~...: L'atteggiamento di D. non @e
mutato.  Con una immagine sola, |al pi@e~, ci fa vedere s$e,
piccolo e solo, di fronte a Farinata che torreggia in mezzo a
quel monumento di fuoco che la giustizia eterna, pure punendolo,
gli ha inalzato.

	|41.  guardommi un poco~: Prima aveva posto mente alla
loquela, ora guarda alle fattezze di lui.  Suo cittadino gi@a lo
sapeva; ma di qual famiglia?  Comincia ad apparire l'uomo di
parte.  -- |e poi, quasi sdegnoso~...: Nei lineamenti di D. ha, o
crede di aver ravvisata la famiglia, a cui apparteneva; e subito
il toscano e il fiorentino spariscono dalla mente di Farinata,
per dar luogo solo al ricordo de' suoi avversari.  Perci@o alla
calma grave di dianzi succede l'ombra di uno sdegno mal represso.

	|42.  Chi fur~...: Noi nelle fattezze di D. vorremmo
leggere il segreto del suo genio; Farinata ci legge invece una
testimonianza delle lotte combattute.  Onde muta tono da un
momento all'altro.  Poco fa: ^La tua loquela~ {v.25}...: tutte
parole in grande stile.  -- Ora: |Chi fur~...: parole brevi,
secche, in cerca della battaglia.

	|43.  Io, ch'era~...: Sia per la venerazione che provava,
sia per l'esortazione di V., sia finalmente perch$e lo sa uomo
fieramente partigiano, quantunque abbia visto balenar negli occhi
di Farinata un lampo di odio, pensando forse che deve trattarsi
di un turbamento passeggero, seguita a stargli davanti umile e
pronto a soddisfare a' suoi desideri.

	|44.  non gliel celai~: come la paura avrebbe potuto
suggerirgli, se l'avesse sentita; |ma tutto gliel'apersi~: glieli
dissi apertamente ^tutti.~  Ama anche lui mostrarsi |tutto~ come
Farinata.  Son due nature ugualmente forti e generose, l'una a
fronte dell'altra.

	|45.  ond'ei lev@o~...: Il nome degli Alighieri, che gi@a
si aspettava di udire, gli suona ancora come una sfida; onde fa
l'atto di chi, trovandosi inaspettatamente di contro a un nemico:
-- @E proprio lui -- esclama tra s$e, e si prepara all'assalto,
drizzando un poco il capo in alto, da superbo.  Cfr. ^Inf.~,
XXXIV, 35.  -- |in soso~: in su.  Si diceva |soso~ e ^suso.~

	|46.  poi disse~: sempre con la testa alta, in
atteggiamento di sdegno.  -- |Fieramente~: In D. rivede i suoi
antenati, ne rimisura la fierezza con cui lo combatterono, e la
ridice in una parola, che sulle sue labbra fa l'effetto d'uno
squillo di tromba nel momento dell'attacco.

	|47.  a me e a' miei primi~...: Senza false modestie, in
prima linea pone se stesso, poi i suoi maggiori, poi la sua
parte.  Furono avversari di quanto egli amava di pi@u; e questo
gli basta a giustificare il suo odio, come @e indole d'ogni
settario.

	|48.  s@i che per due f,iate~: Ha riconosciuto francamente
la forza degli avversari, ma per farne, si direbbe, piedestallo
alla sua doppia vittoria.  -- Fieri avversari, senza dubbio; ma,
al mio cospetto, polvere che il vento disperde.

	|49-50.  S'ei fur cacciati~...: Dispersi, dite?  -- No,
essi furon |cacciati~, tanto che tornarono |l'una e l'altra
f,iata.~  -- Da quel valente parlatore che @e, Farinata ha messo in
rilievo cos@i il ^due f,iate~ {v.48}, come il ^dispersi~ {v.48}. 
Ma Dante gli ribatte fieramente l'uno e l'altro colpo, ripetendo
la parola |f,iata~ con la dieresi, come aveva fatto l'altro per
meglio poggiarvi su.  D'un tratto il Poeta esce dall'ombra e si
leva alla stessa altezza dell'eroe.

	|51.  ma i vostri~...: dispersi veramente furono i
vostri, che non tornarono pi@u, non avendo appresa bene l'arte di
tornare in patria.  Con quel |ben~ richiama Farinata ai molti, ma
vani tentativi fatti da' suoi per essere richiamati dal bando, e
gliene inasprisce il dolore.

	|52.  Allor surse~...: L'apparizione di quest'ombra cos@i
inaspettata sembra rompere ingratamente l'episodio, ma lo compie,
dando modo al poeta di rendere il suo tributo di lagrime alla
memoria del suo primo amico.  @E la face che D. ha voluto ardesse
in perpetuo sulla tomba di lui.  Il colloquio @e sospeso, non
finito.  -- |a la vista scoperchiata~: alla bocca della tomba, il
cui coperchio @e sollevato.

	|53.  lungo questa~: accanto a Farinata, anzi come
appoggiata, per sostegno, a questo.  -- |infino al mento~: dal
mento in su.  Farinata scopre testa e petto: lei solo la testa,
che, apparendo cos@i come divisa dal busto, ci fa risorgere alla
fantasia il capo di Medusa ^e ce~ ne fornisce la spiegazione. 
Cavalcante aveva mirato nella faccia di Medusa.

	|54.  in ginocchie~: Quanto diverso il suo atteggiamento
da quello di Farinata!  Prima che parli, sappiamo gi@a che @e un
debole.

	|55.  Dintorno mi guard@o~...: Non guarda lui, ma attorno
a lui.  Credevamo si fosse levata, attratta dal colloquio de'
due, e invece non si cura n$e dell'uno n$e dell'altro.  L'interesse
di lei non va oltre la cerchia della sua famiglia.  -- |talento~:
desiderio.

	|56.  s'altri era meco~: Cerca di un altro.

	|57.  e poi che il sospecciar~...: guarda a destra, a
sinistra, attorno a Dante.  Non c'@e nessuno; e il |sospecciar~,
il suo sospetto, l'idea cio@e che gli era sorta in mente, dilegua
affatto: si spenge quel po' di vita riaccesagli dalla speranza di
vedere vivo il figliuolo.

	|58.  piangendo~...: Scoppia subito a piangere.  @E un
vinto, e le sue lagrime, cos@i improvvise, ora ci commovono poco. 
-- |Se per questo cieco~...: Anche il Limbo, con cui questo
cerchio @e posto in evidente relazione, @e detto ^il primo cinghio
del carcere cieco~ (^Purg.~, XXII, 103).

	|59.  per altezza d'ingegno~: Quantunque messo davanti la
realt@a eterna, che onora s@i l'ingegno, ma non sopra ogni cosa,
egli seguita a giudicar gli uomini da questo punto.  Ebbe fiducia
solo nella ragione; ed @e una testa staccata dal suo principio.

	|60.  mio figlio~...: che ha ingegno pari al tuo.  --
Ricorda Andromaca che chiede a Enea: ^Hector ubi est~?  (^En.~,
III, 312).

	|61.  Da me stesso~...: Non nega che l'altezza
dell'ingegno gli abbia potuto giovare, ma nello stesso tempo gli
fa capire esser altra la virt@u che lo muove.  La forza
dell'ingegno, per quanto grande, non gli sarebbe bastata.

	|62.  colui~...: Come fa con tutte le anime dell'inferno,
non dice il nome di Virgilio: si limita a indicarglielo.  -- |per
qui~: attraverso questo cieco carcere mi mena, dove?  Il |per
qui~ mi sembra ci faccia di necessit@a aspettare che ci dica il
termine del suo viaggio.

	|63.  forse, cui Guido vostro~...: @E uno dei versi pi@u
tormentati del Poema.  C'@e chi riferisce il |cui~ a Virgilio, e
interpreta: Non vengo per virt@u mia: mi mena per l'inferno colui
che attende l@a, e cui il vostro Guido ebbe forse a disdegno, non
am@o come io amo.  -- Ma non @e spiegazione che possa appagare. 
Prima di tutto non si ha nessun indizio che Guido Cavalcanti
disdegnasse Virgilio; poi non si riesce a capire come, dato pure
gli avesse portato grandissimo amore, V. potesse aprirgli quella
porta che il dolce duca non valse ad aprire a s$e da vivo, n$e da
morto a Dante, sebbene mandato da Beatrice; n$e tanto meno perch$e
il |forse~, che vien subito dopo il ^mi mena~ {v.62}, si debba
riferire alla proposizione seguente, |ebbe a disdegno.~  Per
queste e altre ragioni, che sarebbe troppo lungo esporre, altri
riferisce il |disdegno~ di Guido a Beatrice, e intende: -- Colui
che attende l@a mi mena, forse, a tale, a Beatrice, cui il vostro
Guido ebbe a disdegno.  -- Ma di un disdegno di Guido per
Beatrice non sappiamo nulla; e poi in tal caso il |forse~ non
avrebbe ragion d'essere.  Dante sa bene che V. lo mena a
Beatrice, e non ne pu@o dubitare (I, 121 e seg.).  Io intendo:
Colui che attende l@a, Virgilio, per qui, attraverso l'inferno, mi
mena, forse, non ne sono ben certo, a tale, cui il vostro Guido
ebbe a disdegno.  -- E quella che Guido ebbe a disdegno, come
sappiamo dalla ^Vita Nuova~, fu Primavera, la quale fu appunto
chiamata cos@i, perch$e ^prima verr@a~ lo die che Beatrice si
mosterr@a dopo la imaginazione del suo fedele> (^Vita Nuova~,
XXIV).  Perci@o Matelda, colei che precorre a Beatrice il giorno
che questa riapparisce al suo fedele, @e descritta con colori,
presi in parte dalle rime con cui Guido cant@o Primavera, perch$e
ve la ravvisassimo.  Qualcuno obietter@a che il |cui~ non pu@o
valere ^a colei la quale~ (^ad eam quam~); ma, anche tralasciando
le ragioni e gli esempi messi in campo dal Parodi e dal Torraca,
basta il verso di Dante: ^e cui saluta fa tremar lo core~: fa
tremare il cuore a colui cui saluta (Son. XI della ^V. N.~), a
giustificare la nostra interpretazione.  Con essa si rende conto
del |forse~, aggiunto al ^mena~ {v.62}, si evita la difficolt@a
dell'|ebbe~; si parte da un |disdegno~ storicamente accertato di
Guido, e si spiega per qual motivo egli non @e con Dante.  Un
tempo mir@o la bellezza di Primavera gentile, poi non la mir@o pi@u,
e perse cos@i la speranza nella liberazione del mondo.  Prefer@i
mirare nella faccia del Gorg$on, e divent@o di pietra, come <sasso
d'umor vano stillante> si mostra il padre.  Il Boccaccio non pu@o
aver inventato che Guido, <alquanto tenendo dell'opinione degli
epicurei, si diceva tra la gente volgare che le sue speculazioni
erano solo in cercare, se trovar si potesse che Dio non fosse>. 
@E vero che secondo: il Barbi <alla irreligiosit@a di Guido poco @e
ormai da prestar fede, e tanto meno @e da credere ch'egli fosse
paterino>.  Ma io preferisco stare con il Poeta che nelle domande
di Cavalcante fa sentire una dolorosa preoccupazione: il timore
cio@e che Guido, cui egli non vede pi@u tra i vivi, non sia caduto
gi@a o sia per cadere nell'inferno.  Senza questo sottinteso
l'episodio perde pi@u che met@a del suo interesse.  Ci@o che
tormenta quel povero padre non @e tanto che il figliuolo sia
morto, quanto, e pi@u, che non faccia quel cammino, l'unica via
che rimanesse a lui e a Dante per giungere a salvezza.  Cfr.
^Purg.~, XXX, 136 e seg.  Il medesimo in fondo viene a
riconoscere il nostro critico scrivendo di stare risolutamente
con quelli che riferiscono il disdegno di Guido a Beatrice.  A
Beatrice donna, o a Beatrice, simbolo della Verit@a rivelata? 
Alla prima, no davvero, una volta che egli ha gradito d'essere
intrattenuto intorno alle tante virt@u di lei nella ^Vita Nuova.~ 
Alla seconda nemmeno, se il nostro critico non vuol porsi in
contradizione con se stesso.

	|64.  Le sue parole~: alludenti all'alto ingegno di uno,
che fu il primo degli amici di D. e che perci@o si poteva molto
verisimilmente supporre facesse quel viaggio con lui --|e 'l modo
de la pena~: comune bens@i a tutti gli eretici, ma pi@u che agli
altri convenientissima agli epicurei, che nella tomba vedono la
fine d'ogni nostra vita.

	|65.  gi@a letto~...: mi avevano gi@a chiaramente fatto
conoscere il nome di lui.

	|66.  cos@i piena~: cos@i compiuta in ogni sua parte.  --
Non poteva immaginare le discussioni che l'avrebbero fatta
sembrare, invece, tanto oscura.

	|67-68.  Di subito drizzato~: Quel che non aveva fatto
per forza d'animo, lo fa per dolore: si leva di scatto e grida. 
-- |Come dicesti? "Elli ebbe"~?  -- Vorrebbe non aver bene udito,
e domanda: come hai detto? egli ebbe?  Ora non l'ha pi@u? @e dunque
morto?  -- Ma questa parola il misero padre non la pronunzia. 
Vuole che il figlio viva ancora, che il dolce lume del sole
splenda ancora a' suoi occhi e abbia tempo a ricredersi del suo
errore.

	|69.  non fiere~...: non ferisce.  -- Quanta passione, e
come vera in un padre che sta l@a con gli occhi in eterno
abbacinati da quell'arche roventi!  C'@e in questa immagine lo
spunto dei versi del Foscolo: ^Ove pi@u il sole per me~...
(^Sep.~, v. 3 e seg.).

	|70.  d'alcuna dimora~...: che io dimoravo, indugiavo
dinanzi a la risposta, prima di rispondere.  -- Rimane come
interdetto alle domande di Cavalcante, al tutto inaspettate. 
Donde mai quel dubbio, se egli non ha detto una parola sola
allusiva alla morte di Guido? e se le anime d'inferno sanno
perfino ci@o che deve avvenire, come quella non sa che il
figliuolo @e vivo?

	|72.  supin ricadde~...: Interpreta l'esitazione di D. a
rispondere come un imbarazzo, si conferma nel sospetto che il
figlio sia morto davvero, e ricade gi@u supino come rimorisse per
sempre; e pi@u non parve fora.  Il dramma, come ognun vede, riposa
tutto su quell'^ebbe~ {v.68}.  Se per spiegarcelo dobbiamo far
ipotesi e sottilizzare, sciupiamo ogni cosa, e la commozione
fatta pi@u viva e irresistibile dal pensiero dell'amicizia che un
tempo D. ebbe grandissima per Guido e che al 1300 forse non aveva
pi@u, non nasce nemmeno davanti all'amore di Cavalcante per il
figlio, cos@i appassionato e terribile.  -- Dino Compagni scrive
di Guido che fu <giovine gentile... cortese e ardito, ma sdegnoso
e solitario e intento allo studio>.  Avendo nella vigilia di san
Giovanni assalito con altri dei grandi i Consoli delle Arti,
mentre si recavano pubblicamente a fare le solite offerte al
patrono, fu confinato a Sarzana, -- Dante era dei Priori che
presero questa deliberazione -- di dove, richiamato a Firenze, vi
mor@i il 28 agosto dello stesso anno, solo quattro mesi dopo il
tempo assegnato dal Poeta alla sua visione.

	|73.  Ma quell'altro magnanimo~...: Guido era genero di
Farinata: qualcosa doveva importare anche a lui della sua sorte;
invece non impallidisce, non si volge nemmeno a guardare il
povero Cavalcante; rimane l@i diritto col petto e con la fronte,
come prima.  Una citt@a pi@u ^divisa~ non si potrebbe dare.  A ogni
setta una tomba a parte; ma dentro la stessa tomba, anche se
siano concittadini e congiunti, ciascuno si preoccupa solo di s$e
e de' suoi.  -- |a cui posta~: <a cui richiesta> (Bocc.).

	|74.  non mut@o aspetto~: conserv@o la stessa espressione
nel volto.

	|75.  n$e mosse collo~: per volgere almeno uno sguardo a
Cavalcante che era ^lungo lui~ {v.53}.  -- |n$e pieg@o sua costa~:
rimase dal principio alla fine nell'atteggiamento in cui
Cavalcante lo trov@o, quando venne a interrompere il colloquio con
Dante: diritto e fiero.

	|76.  E se~...: ripiglia il dialogo, anzi lo ^continua~,
come non fosse stato punto interrotto; perch$e le parole:
|continuando al primo detto~ ritengo siano pronunziate dallo
stesso Farinata, e non trovo necessaria n$e bella la lezione
dell'ediz. critica: ^e s$e continuando al primo detto~,
ripigliando cio@e il suo dire al punto ch'era stato interrotto. 
Cfr. XVI, 28.

	|77.  s'elli han quell'arte~...: Batte sulla frase che
l'ha ferito, e la ripete, come per misurarne meglio la portata e
rintuzzarne il sarcasmo.  -- |disse~: L'interruzione fa risaltare
ogni parte della frase, e ci d@a tempo a immaginare Farinata che,
ripetuta quell'amara parola piena d'ironia: |quell'arte~, si
ferma per scolpir meglio le parole che seguono, |male appresa~
contrapponendole al ^non appreser ben~ {v.51} dell'avversario.

	|78.  ci@o mi tormenta~...: In questo verso c'@e tutto
Farinata: la sua passione di partigiano vive laggi@u, come quass@u,
tale e quale.  Una cosa sola lo tormenta: la sconfitta.  D'essere
in un letto di fuoco si cura assai meno.

	|79.  Ma non cinquanta~...: Tutto faceva presagire che
Farinata si preparasse alla riscossa, anche quel ^se~ {v.76}, che
ripete.  Ma egli, da esperto combattente, prima mostra di puntare
altrove, e poi, quando vede scoperto l'avversario, lo ferisce in
pieno.  Quante parole per dire: prima che passino pochi anni!  Ma
tutte a proposito, per tener sospeso l'animo di Dante, e tutte
intonate alla natura del luogo.

	|80.  la faccia de la donna~...: La donna, ossia signora,
che regge, domina in quel cerchio, @e Proserpina, moglie di
Plutone, dio dell'inferno.  Mette il sesto cerchio sotto il
diretto dominio di Proserpina, personificazione della luna,
perch$e in questa D. vede l'umana ragione, che, quando @e retta,
riceve lume dalla fede, e quando no, se ne stacca e fa una cosa
sola con la testa del Gorg$on, da cui quei dannati furono sedotti. 
-- Non passeranno cinquanta lune che tu sperimenterai quanto sia
doloroso non saper tornare in patria.  -- Siamo nella primavera
del 1300 e i 50 mesi che devono passare ci portano vicino al
giugno del 1304, quando, dopo altri infelici tentativi, fall@i
anche l'impresa della Lastra, per cui i banditi rimasero fuori di
Firenze; al tempo cio@e in cui D. s'era staccato dalla compagnia
<malvagia e scempia>, con la quale era caduto nella valle
dell'esilio (^Par.~, XVII, 61).

	|81.  che tu~: proprio tu, in persona.  -- quanto
quell'arte pesa: quanto cio@e sia doloroso non poter trovare pi@u
la via del ritorno.  -- Ma nel dir questo, pensando forse alla
sorte iniqua che accomuna Dante alla disgrazia de' suoi, il suo
risentimento comincia a cadere.

	|82.  E se tu mai~...: Il solito |se~ ottativo.  -- Possa
tu, quando che sia, tornare al dolce mondo.  -- Come coi
fiorentini, dopo averli sconfitti a Montaperti, cos@i si comporta
con D., ora che gli ha vibrato un colpo, da cui gli era
impossibile rilevarsi: diventa pi@u umano.  Ma non si vede chiaro
come possa augurargli di tornare al mondo.  Che D. sarebbe uscito
dall'inferno lo sapeva benissimo; altrimenti non gli avrebbe
potuto predire l'esilio.  Per questo motivo il Torraca e altri,
in cambio di far derivare il |regge~, rieda, da riedere, lo
pigliano come forma del verbo ^reggere~, e spiegano: cos@i possa
tu reggere, sostenerti nel dolce mondo.  E potrebbe di certo
stare; ma che valore daremo allora al |mai~? e come chiamar
|dolce~ un mondo, in cui @e una fortuna reggere, resistere,
sostenersi?  La difficolt@a sparisce se ammettiamo che dicendo
|dolce mondo~ Farinata pensa non a questo mondo in generale, ma a
Firenze.  Anche Ciacco parla a D. di un |dolce mondo~, e si
capisce che allude particolarmente a Firenze: tanto pi@u naturale
una restrizione siffatta pu@o supporsi sulle labbra di Farinata,
cos@i esclusivamente fiorentino e partigiano.

	|83.  quel popolo~: Il testo ce ne offre subito una
conferma.  Quale popolo? -- il fiorentino, senza dubbio; non
perch$e vi abbia gi@a fatto allusione, ma perch$e nel suo pensiero,
c'@e solamente Firenze e |quel popolo~, che tuttavia sdegna di
nominare.  -- |empio~: spietato.

	|84.  in ciascuna sua legge~: Non contenti invero di aver
spianate le case degli Uberti, e di designarli con l'appellativo
di <nemici del Comune>, i fiorentini li eccettuarono sempre da
ogni richiamo degli esuli, e stabilirono di decapitare chiunque
di loro fosse venuto in potere di Firenze.  Vedi I. Del Lungo,
^Lect. Dant.~

	|85.  Lo strazio e 'l grande~...: @E chiaro che D. invece
risente ancora la doglia del colpo ricevuto, e la sfoga colorendo
al vivo i danni della strage toccata ai fiorentini guelfi, a
Montaperti, il 4 settembre 1260, per mano dei ghibellini,
capitanati da Farinata, con l'aiuto dei senesi.

	|86.  che fece l'Arbia~...: Con l'immagine dell'Arbia,
del fiumicello scorrente ai piedi di Montaperti, rossa di sangue,
ripone davanti gli occhi dell'avversario tutta la gravit@a dei
danni inflitti a Firenze.  Scrive un contemporaneo: <tutte le
strade e' poggi e ogni rigo d'acqua pareva uno grosso fiume di
sangue> (^Bull.~, XXV, 18).

	|87.  tali orazion~...: Intenderei semplicemente: fa che
noi nelle nostre chiese preghiamo Dio, perch$e ci salvi dagli
Uberti; anche se non @e vero, come si @e malamente ripetuto, che
alle litanie de' Santi i fiorentini aggiunsero il versetto: ^ut
domum Ubertam disperdere et eradicare digneris.~  Ma si pu@o
altres@i intendere con il Del Lungo: <tali decreti fa prendere nei
consigli del popolo fiorentino, che si tengono nelle chiese>.

	|88.  Poi ch'ebbe~...: Dubitava di essere stato, forse,
^troppo molesto~, alla sua citt@a.  Ora D. con le sue parole
converte quel dubbio in certezza; e quel Farinata che non piange
per il letto di fuoco in cui giace, ora sospira e scuote
dolorosamente il capo, come per allontanare da s$e il triste
ricordo.  Non fa quasi conto nessuno dell'offesa a Dio, ma gli @e
insopportabile quella commessa contro la patria.

	|89.  A ci@o non fu'io sol~...: Cerca dapprima
un'attenuante nel numero dei nemici di Firenze.  Da solo non
l'avrebbe fatto.  -- |n$e certo~...: ma nemmeno l'odio di tanti
sarebbe bastato a trascinarlo nell'impresa fratricida, se non
avesse avuto buone ragioni a prendere le armi.

	|91-93.  Ma fu' io solo~...: Ma quando i miei compagni,
esaltati dalla vittoria, concepirono l'empio disegno di radere al
suolo Firenze, allora s@i, fui solo a difenderla, |a viso aperto~,
senza riguardo alcuno al danno che me ne poteva venire.  -- Il
franco riconoscimento de' suoi torti gli d@a diritto a celebrare
con altrettanta franchezza l'immenso beneficio reso alla patria. 
E Farinata si rileva, splendidamente superbo, a imporre
venerazione e riconoscenza non solo a D. ma a tutto il mondo
civile, che deve a lui solo se Firenze @e in piedi.

	|94.  Deh, se riposi~...: Al ricordo di cos@i magnanima
azione, dall'animo di D. cade ogni rancore, ogni risentimento
svanisce.  Dianzi rinfacciava, ora ^prega~ {v.95}: dianzi
approvava la fierezza dei fiorentini, ora la deplora.  ^E se tu
mai~ {v.82}... gli aveva detto Farinata; |Deh, se riposi mai~...:
ora risponde anche lui, rendendo grazia per grazia con l'augurio
che la sua |semenza~, i suoi discendenti finalmente riposino. 
L'amore a Firenze li ha riconciliati.

	|95.  solvetemi quel nodo~...: Dopo l'augurio, Farinata
aveva chiesto lo scioglimento di una difficolt@a, e lo stesso fa
D.  -- |nodo~: difficolt@a, che test$e, davanti a Cavalcante, ha
inviluppata, e quindi impedita, la mia risposta.  Con questa
domanda ripiglia il discorso improvvisamente interrotto dal venir
meno di Cavalcante.

	|97-98.  El par~...: Se non m'inganno, sembra che voi
prevediate il futuro, |quel che 'l tempo seco adduce~, ma non
vediate il presente.

	|99.  e nel presente~: ma rispetto al presente.  --
|tenete altro modo~: vi comportiate diversamente, non lo vediate. 
Infatti Farinata gli ha potuto annunziare quel che sarebbe
accaduto di l@i a quattro anni, e Cavalcante non sapeva che Guido
era vivo.

	|100-101.  ch'ha mala luce~: che ha cattiva vista, @e
presbite, e non discerne chiaro le cose vicine.

	|102.  il sommo duce~: @E naturale che un uomo d'armi
pensi Dio come sommo |duce.~  Si noti tuttavia la serenit@a con
cui ne parla: ora riconosce che Dio @e signore del tutto, ma non
fa atto n$e di reverenza n$e di disprezzo; non lo prega e non lo
bestemmia.  In questo somiglia a Ulisse.

	|103.  Quando s'appressano~...: Quando son vicine ad
accadere, come appunto si avverava per la morte di Guido, o nel
momento che accadono, quell'intelletto che credemmo sovrano e
ponemmo in cima di tutte le cose, diventa tutto vano: -- franco e
doloroso riconoscimento della finitezza della mente umana.  --
Negammo la vita futura, e ora vediamo, se qualcosa vediamo, solo
il futuro.  Non credemmo, se non vedemmo, e ora quel che @e, la
realt@a non la vediamo.

	|104.  s'altri non ci apporta~: se non ci @e riferito da
altri, che vengano a stare qui con noi.

	|106.  tutta morta~: ^tutto vano~ {v.103}... |tutta
morta~: povera ragione umana!  ^Scientia destruetur~ (S. Paolo,
^Ad Cor.~, I, xiii, 8).

	|109-110.  come di mia colpa~...: Non era una colpa
l'aver tardato a rispondere, ma tale gliela fa sentire il dolore,
involontariamente arrecato a Cavalcante, |a quel caduto.~  Come
mai a una richiesta tanto dolorosa s'era lasciato impacciare da
riflessioni che avrebbe potuto far comodamente dopo?  -- Non se
lo spiega e se ne duole.

	|111.  ancor~...: Quanta tristezza in questo |ancor~! 
Come il padre chiedeva, egli @e ancora vivo; ma per quanto?  La
spiegazione avuta da Farinata gli fa argomentare che la morte di
Guido non @e lontana, s'appressa.  Mor@i infatti di l@i a non molto. 
E perci@o appunto il padre non lo vede pi@u, e di non vederlo si
strazia.

	|113.  ch$e pensava~...: perch$e pensavo, ero irretito
nell'errore che mi avete sciolto.  -- ^Pensare in~ era costrutto
non raro tra gli antichi.

	|115.  E gi@a~...: gli sembra presto.  L'interesse preso
al colloquio non gli aveva fatto notare d'essersi fermato assai.

	|116-117.  pi@u avaccio~: bisogna unirlo con |mi dicesse.~ 
-- |avaccio~: presto: dicevano anche ^avacciare~ (^Purg.~, IV,
116).

	|119.  'l secondo Federico~: l'imperatore Federico II di
Svevia, grandemente onorato da D., ma anche giustamente punito. 
Celebrer@a la sua memoria in un altro episodio.

	|120.  e 'l cardinale~...: Ottaviano degli Ubaldini,
potente famiglia.  Raccontano che una volta esclamasse: Se anima
@e, per li ghibellini io l'ho perduta.  -- |e de li altri mi
taccio~: Perch$e ridire di tutti naturalmente non pu@o, come nel
Limbo; ma anche per l'alterezza sdegnosa di Farinata.  -- Lui pi@u
alto di tutti; accanto, ma sotto di lui, Cavalcante, pi@u per
virt@u del figlio che sua; poi nei bassirilievi, diciamo, un
grande imperatore e un cardinale; e in fondo a tutti, a far da
base al monumento, pi@u di mille, -- innominati.

	|121-122.  Indi s'ascose~: Era difficile far discendere
Farinata dal suo piedistallo senza che nulla perdesse della sua
grandezza; ma D. ci riesce con una parola: |s'ascose~!  -- |ed io
inv#er l'antico~...: Vuole si senta che va verso un altro grande,
verso l'antico poeta di Roma e dell'Italia.

	|123.  a quel parlar~...: alle parole di Farinata che gli
avevano predetto l'esilio.

	|124.  si mosse~: Farinata ^s'asconde~; V. ^muove~;
grande l'uno, grande l'altro.  -- |cos@i andando~: per non parer
di annettere troppa importanza alla cosa.

	|125.  s@i smarrito~: @E una parola che non torna a caso. 
Siamo al principio di un nuovo inferno; e D. vuole richiamarci
all'inizio del precedente.  ^La diritta via era smarrita; e temo
che non sia gi@a s@i smarrito~ (^Inf.~, I, 3; II, 64).  Anche il
^si mosse~ {v.124} ricorda due espressioni simili del I e del II
canto.  ^Allor si mosse, ed io gli tenni dietro.~  -- ^E poi che
mosso fue, entrai per lo cammino alto e silvestro.~

	|128.  mi comand@o~: V. @e raro che comandi; ma qui si
tratta di un principio di molta importanza.  Le previsioni
nostre, gli vuol dire, non sono mai sicure: il futuro lo sa solo
Dio.  Per@o non ti smarrire.

	|129.  E ora attendi qui~: La notizia dell'esilio V. l'ha
ascoltata ^cos@i andando~; ora invece comanda, si ferma e drizza
il dito, in atto di chi vuole tutta l'attenzione; se non si
preferisca vedere in questo gesto ((un atto di assicurazione e
come di  giuramento>, secondo l'usanza del tempo in cui ^digito
cautionem praestabant.~  Cfr. ^Studi danteschi~, IX, 157.

	|130.  quando sarai~...: Tien sospesa con un fare largo e
riposato l'attenzione di D. per acuirla meglio.  -- |al dolce
raggio~: ed ecco risorgere dinanzi a noi la scena di Virgilio che
racconta degli ^occhi lucenti~ di Beatrice.  Che cosa @e il ^dolce
lome~ {v.69}, che Cavalcante rimpiange perduto dal suo Guid@o, in
confronto del |dolce raggio~, piovente dagli occhi di lei?

	|131.  il cui bell'occhio~...: All'opposto di queste
anime dannate che vedono e non vedono, appena il futuro, Ella
vede |tutto.~

	|132.  da lei~...: la verit@a piena la saprai solo da lei.

	|133.  Appresso~...: dopo avergli ripetuto che Beatrice
veglia sul suo cammino, come nel secondo canto.

	|134.  gimmo~: da gire; andammo.

	|135.  ch'a una valle fiede~: riesce, mena: dal latino
medievale ^ferit.~  Ma perch@e ad una |valle~?  Dalla sponda dello
Stige alla punta estrema di questo sentiero, nonostante la
divisione delle mura di Dite, l'inferno pianeggia, ha cio@e la
leggera inclinazione di una ^piaggia.~  Ora da questa si tratta
di rientrare nella |valle~, di scendere nel basso inferno. 
Perch$e il lettore non passi oltre senza badarci, D. ridice la
parola che deve ridurgliela alla mente; poi, perch$e noti che la
regione stigia altro non @e che una variazione della ^piaggia~,
dove, appena giunto, il Poeta guard@o in alto, ^ai raggi del
pianeta che mena dritto altrui per ogni calle~, al principio
della palude parla di coloro che non levarono gli occhi al sole e
intristirono; finalmente, dentro Dite, prima piglia a destra, e
vi rimane finch$e non rifulge di nuovo a' suoi occhi il ^dolce
raggio~ {v.130} di quelli di Beatrice, e poi si rimette in via
verso la |valle.~  Cos@i D. stesso ci spiega, a modo suo, per qual
motivo, entrando in Dite, V. ha preso a destra: per vincere certi
mali conviene invocare il sole divino e solo in lui confidare.

	|136.  'nfin lass@u~: tanto era forte, -- |facea spiacer
suo lezzo~: infastidiva con il suo spiacevole puzzo.
