	|Proemio.~  ^Incipit tertius cantus prime cantice
Comedie.~  In isto tertio cantu autor principaliter tria facit:
primo portam ingreditur inferorum; secundo, ponit in circuitu
cuiusdam fluvii circularis miseros et vecordes; tertio, transit
fluvium Acherontis.

	In isto cantu ponit autor tres comparationes {*vv. 28-30;
112-114; 116-117*} et sex notabilia {*vv. 9; 14-15; 46-48; 49-50;
64-66; 95-96*}.

	|Deductio textus de vulgari in latinum.~

	Dum in superiori cantu, ex cura benivola Beatricis,
autor, omni timore deposito, ad eundum se pronto animo Virgilio
obtulisset, dicens: <Or va, c'un sol volere @e d'amendue>; et post
oblationem iter arripuisset, ut patet per id quod ait in fine
cantus: <intrai per lo cammin alto et silvestro>; nunc in isto
sequenti cantu ponit quod ad portam per quam intratur ad inferos
devenerunt.  Supra quam portam dicit se vidisse et legisse
quandam scripturam obscuram, quam cum legisset, et expositionem
ipsius scripture a Virgilio recepisset, dicit quod ipse Virgilius
cum leta facie ipsum cepit per manum, et per portam descendendo
ad inferos introduxit.  Eisdem autem ingressis invenit autor
quendam fluvium, qui fluvius totam vallem circuit infernalem.  Et
in prima ripa istius fluminis per circuitum ponit se invenisse
multitudinem maximam animarum, cum illis angelis mixtam qui in
illa pugna que fuit in celo, neque cum Deo neque cum Lucifero
tenuerunt.  Pena autem istorum est ista, quod cum suspiriis et
gemitibus aliisque clamoribus nudi currunt in circuitu per hanc
ripam.  Cum vero istam multitudinem attente respiceret, vidit ibi
unam animam, videlicet animam Celestini pape, qua visa et cognita
statim cognovit quod illa multitudo erat secta hominum miserorum
qui in hoc mundo nec Deo nec dyabolo placuerunt, et ideo nec in
inferno positi sunt nec in celo.  Post hec, dum versus fluvium
respiceret, vidit in ripa ipsius fluvii quandam gentem que ad
transeundum valde avida et desiderans videbatur.  Et dum ad
fluvium appropinquasset, ecce quidam senex cum una navicula
veniendo, alta voce clamabat: <Ve vobis, o anime prave.  Non
speretis unquam celum aspicere.  Ego venio ad ripam alteram vos
portare, in tenebras eternas ubi est calor et gelu>.  Et postquam
sic illis animabus miseris exprobavit, dixit ad Dantem: <O tu qui
es istic anima viva, recede ab istis qui sunt mortui>.  Sed
postquam vidit quod non recedebat, ait ad eum: <Per alias vias et
per alios portus ibis ad ripam>.  Quasi dicat: Cum salvandus sis,
quare cum dannatis vis descendere in Infernum?  Tunc ait ad eum
Virgilius: <O Caron, noli turbari istum, licet vivum, in navi
portare, quia istud est placitum ibi ubi est possibile omne
velle>.  Tunc Caron ipsum cum omnibus illis animabus recepit in
navim et ad ripam alteram transportavit; et cum descendissent ad
terram, invenit ibi tria, scilicet pluere, ventum, et fulgura;
propter que, totus attonitus, in terram cecidit, sicut homo solet
cadere somnolentus.  Unde ait in textu: <et caddi come l'om cui
sonno pillia>.

	|1-9.  Per me si va ne la citt@a dolente.~  Sicut dicunt
philosophi, voces sunt note earum que sunt in animo passionum. 
Que autem et quales passiones sint in Inferno, voces, idest
scripture huius ianue, manifestant.  Invenit enim Dantes in
fastigio dicte porte VIIII rithimos, in quibus rithimis porta
ipsa loquitur omnibus per eam intrantibus.  Et nota quod isti
rithimi continent quinque: Primum est quod per ipsam portam est
iter ad inferos, ibi: <Per me si va ne la citt@a dolente>. 
Secundum est causa quare factus fuit iste carcer infernalis, que
causa fuit divina iustitia, ibi: <Iustitia mosse 'l mi' alto
factore>; -- sup{*p*}le ad me creandum.  Tertium est autor sive
factor huius carceris, et dicit quod fuit ipsa beata Trinitas,
que omnia ex nichilo produxit in esse.  Et distinguit hic
Trinitatem personarum: Nam primo ponit personam Patris, cui
attribuitur potentia, ad quam pertinet creare, ibi: <fecemi la
divina potestate>.  Secundo, personam Filii, cui attribuitur
sapientia, ad quam pertinet creata disponere et ordinare, ibi:
<la somma sapientia>.  Tertio, personam Spiritus Sancti, cui
attribuitur clementia, ad quam pertinet creata et disposita
gubernare, ibi: <e 'l prim'amore>.  Quartum est tempus quando
iste carcer factus fuit; et dicit quod fuit creatus in prima
creatione, ibi: <Dinanz'a me non fur cose create / se non
eterne>, idest ante me nichil fuit, nisi Deus qui est eternus, et
ego etiam post meam creationem duro in eternum.  Ubi nota quod
eternum accipitur pro sempiterno, quia eternum est illud quod
caret principio et fine; et secundum hoc nichil eternum nisi
Deus.  Sempiternum vero est illud quod habet principium sed non
finem, sicut sunt angeli, et anime hominum, et celum, et mundus,
et Infernus.  Que quidem omnia, licet habeant principium, quia
creata sunt, tamen nunquam deficient; et tunc sempiternum tantum
valet quantum <semper eternum>.  Quintum et ultimum est quod illi
qui intrant limina huius porte nunquam inde exibunt, ibi:
<Lasciate ogni speranza, voi ch'entrate>.  Ubi est advertendum
quod poete multa cum fide catholica persenserunt, quia inferos
esse crediderunt, sceleratos ibi posuerunt, eorumque penam
eternam esse predicaverunt.  Non enim solummodo hec ponit iste,
sed etiam omnes alii summi poete gentilium, a quibus ipsa porta
Inferni greco vocabulo ^trenaris~ {^Br.~ trenarus} appellatur,
quod latine sonat <lamentatio>.  Unde Virgilius VI ^Eneydorum~
{wrong reference; actually ^Georgics~ IV. 467-469} ait:
<Trenareas etiam fauces, alta hostia Ditis, / et caligantem nigra
caligine lucam / ingressus, maneque adiit>.  Et Statius, primo
^Theybaidos:~ {^Theb.~ I. 96} <Trenaree limen petit irremeabile
porte>.  Ovidius etiam, ubi loquitur de descensu Orphei ad
inferos, sic ait in X+o~ libro ^Metamorphoseos~: Ad Stigia
Trenarea ausus est descendere porta {cf. ^Met.~ X. 13}.  Quod
autem isti antiqui poete greco vocabulo ^trenarem~ posuerunt, hoc
iste novus latina lingua posuit <lamentationem>, dum ait: <Per me
si va ne la citt@a dolente>.  Nam ex doloribus lamentationes
insurgunt.  Et nota quod lamentationes Ieremie in greco ^treni~
vocantur.  Et sunt ^treni~ quedam carmina lamentabilia que primo
aput hebreos composuit Ieremias; apud grecos autem Symonides,
poeta lyricus, ut scribit beatus Ysidorus, libro primo
^Ethimologiarum~ {^Etym.~ I. xxix. 19}.  Dicens igitur autor:
<Per me si va ne la citt@a dolente>, trenareas insinuat, idest
lamentationes eternas.

	|9.~  ^PRIMUM NOTABILE.~  Istud notabile nos admonet
iuxta fidem, ut intrantes Infernum nunquam sunt in perpetuo
exituri.  Et ideo bene primo ^Thebaidos~ {^Theb.~ I. 96} dicit
Statius istam portam esse irremeabilem, quia qui per illam
intrat, nunquam inde exire valebit.

	|14-15.~  ^SECUNDUM NOTABILE.~  Istud notabile est
morale, et potest cuilibet arduo et difficili negotio adaptari. 
Quandocunque enim homo habet aliquod arduum vel difficile
incipere vel facere, tunc debet omnem suspitionem et cordis
timiditatem a se penitus removere.

	|19-21.~  Hic Dantes, duce Virgilio, ingreditur portam.

	|22-27.~  Hic tractat autor de prima gente quam invenit
postquam intravit ianuam treneream.  Et circa ipsam gentem ponit
principaliter quatuor: Primo, penam quam habent; et dicit quod
pena eorum est suspiria, gemitus |et alti guai,~ quod est nota
magni doloris; |diverse lingue,~ quia de qualibet lingua invenit
ibi; |orribili favelle,~ idest horribiles locutiones; |parole di
dolore, accenti d'ira,~ idest verba doloris et iracundie signa;
|voci alte et fioche, et suon di man con elle,~ idest manuum
percussiones.  

	|28-30.~  Secundo, facit quandam comparationem istarum
penarum ad arenam que movetur a turbine, quia tali modo cum
doloribus movebantur, ibi: |facevan un tumulto, il qual s'agira.~ 

	^PRIMA COMPARATIO.~  Secundum enim philosophos,
quandocunque invenitur aliquod compositum ex duobus contrariis,
de necessitate oportet quod illa contraria separata inveniantur. 
Verbi gratia: colores medii componuntur ex albo et nigro, et nos
videmus quod uterque color invenitur per se.  Cum itaque iste
mundus sit distinctus diversis temporibus sicut hyeme et vere,
oportet quod inveniatur locus ubi sit perpetuum ver, et iste
locus est Paradisus.  Similiter oportet inveniri locus ubi sit
perpetua hiems, et iste locus est Infernus; et quia ibi est
perpetua hiems, ideo dicit autor quod ille aer non est distinctus
temporibus.  Quod autem ibi sit hyems perpetua, demonstrat per
istam comparationem quam facit de arena mota a turbine.  Est
autem turbo quidam ventus tempestatem inducens, non solum in mari
sed etiam in terra.  Ideo ait: |come la rena quando a turbo
spira.~

	|31-33.~  Tertio, ponit quod Virgilium interrogavit, ut
instrueret eum que gens erat illa que a tantis doloribus
vincebatur, ibi: |Et io c'avea d'orror la testa cinta,~ / |dissi:
<Maestro ke @e quel ch'i' odo>,~ etc.  

	|34-42.~  Quarto, ponit responsionem Virgilii, in qua
responsione Virgilius tria facit: Nam primo dicit quod isti tales
nec bonum nec malum fecerunt in mundo; ideo de mundo sine fama et
infamia exiverunt, ibi: |Questo misero modo~ / |tengon l'anime
triste~ {^Br.~ nude} |di coloro~ / |che visser sanza 'nfamia et
senza lodo.~  Secundo, ponit quod isti tales sunt mixti cum illis
angelis qui in illa pugna que fuit in celo noluerunt, tanquam
timidi et vecordes, esse cum Deo nec etiam cum Lucifero, ibi:
|Mischiate sono a quel captivo coro~ / |delli angeli che non
furon ribelli~ / |n$e fur fedeli a Dio, ma per s$e fuoro.~  Tertio,
ponit quod celi expulerunt eos, ne minus pulcri in sua gloria
remanerent; et quod Infernus noluit eos recipere, quia ex hoc
mali angeli aliquale gaudium percepissent, ibi: |Cacciarli i
cieli per non esser men belli,~ etc.  Et sic isti miseri, qui in
hac vita nec bonum nec malum operati fuerunt, non sunt digni esse
in celo neque moram trahere in Inferno, sed sunt intra ianuam
trenaream et fluvium Acherontis, in circuitu cuius fluvii
continue currunt.  Ideo sequitur: ^misericordia et iustitia li
sdegna~ {*v. 50*}.  Et quamvis hoc sit contra fidem catholicam,
quia Christus in Evangelio ait: <Qui non est mecum, contra me
est>, sustinendus est iste poeta et non damnandus, quia poetice
et non theologice loquitur in hac parte.  Quemadmodum Salomon in
libro Ecclesiastes loquitur dicens: Unus est interitus hominum et
iumentorum {^Ecclesiastes~ 3.19}.  Ibi enim loquitur Salomon in
persona hominis veram fidem non habentis, licet ipse veram et
certam fidem haberet, quia anime iumentorum, mortuis corporibus,
moriantur; anime vero hominum sint perpetuo immortales.

	|43-48.  Et io:  Maestro, ke @e tanto greve,~ usque ibi:
|che 'nvidiosi son d'ogni altra sorte.~  Audiens Dantes
horribiles lamentationes quas isti miseri faciebant, interrogavit
Virgilium: Quid habent, inquit, isti tantum gravedinis quod ita
fortiter lamentantur?  Cui Virgilius assignat causam dicens: Isti
nunquam sperant mori, licet ipsam mortem libentissime
acceptarent.  Proprium est enim miserorum mortem diligere plus
quam vitam, quia magis volunt mori quam in summe statu miserie
perpetuo condemnari.  Quod autem in infimo statu sint, eorum
invidia manifestat, que invidet omni sorti.  Unde dicitur in
textu: <e la lor cieca vita @e tanto bassa, / che 'nvidiosi son
d'ogn'altra sorte>.  Ex quo igitur isti omni sorti invident,
manifestum est quod de sua sorte contentari non possunt.  Unde
Seneca: Cui, inquit, placet alterius, sua nimirum odio sors est.  

	^TERTIUM NOTABILE.~  In isto notabili due sententie
continentur.  Prima est quod cum homo in summam miseriam cadit et
in ea diu stetit et vixit, nunquam sperat a tali miseria
liberari.  Ideo ait: <Questi non @anno speranza di morte>.  Sola
enim mors est refugium miserorum.  Secunda est quod vita
miserorum, sicut sunt isti de quibus loquitur hic autor, est ita
infima sive depressa, quod ipsi omni statui invident sive sorti.

	|49-51.~  ^QUARTUM NOTABILE.~  In istis tribus rithimis
tria notabilia continentur: Primum  est quod, mortuo homine
misero, nulla memoria de eo remanet in hoc mundo.  Nam, ut
manifeste videmus, homines qui magna fecerunt sive bona, ut
Scipio Affricanus et Cato, sive mala, ut Catellina, Marius, 
atque Silla, licet mortui sint, tamen propter magnalia que
gesserunt in mentibus hominum adhuc vivunt; sed miseri et
vecordes, quia nec bona nec mala fecerunt in vita, ideo de ipsis
post mortem memoria nulla manet.  Secundum notabile est quod
istos tales Dei misericordia atque iustitia dedignatur. 
Misericordia enim ipsos non respicit, quia boni non fuerunt;
iustitia enim eosdem non punit, quia in eis non invenit
puniendum.  Sufficit enim eis pro pena tristitia et vecordia
cordis eorum que habent eorum conscientiam stimulare.  Ideo ait
in textu: <misericordia et iustitia li sdegna>.  Tertium notabile
est quod loqui de huiusmodi hominibus non debemus.  Ideo ait:
|non ragioniam di lor, ma guarda et passa.~

	|56-57.  Ch'i' non avrei creduto / che morte tanta
n'avesse disfatta.~  Vere nullus posset credere quanta est
multitudo illorum qui vulgariter captivi et miseri appellantur. 
De quibus Salomon: Stultorum infinitus est numerus
{^Ecclesiastes~ 1.15}.  Tanta nanque est multitudo stultorum
quod respectu ipsorum sapientes paucissimi reputantur.  Unde
Tullius, libro primo ^De Divinatione,~ ait: <Sepius mulam
peperisse arbitror, quam hominem sapientem fuisse> {^De
Divinatione~ II. 61}.

	|58-60.~  Iste fuit Celestinus papa, qui de heremo fuit
abstractus, et in Summum Pontificem ordinatus post mortem
Nicholai quarti. Sed propter ignaviam cordis, quia nesciebat
navem Ecclesie in fluctibus gubernare, ad petitionem et
instantiam cardinalium, ac etiam Karoli secundi, in Neapoli se
ipsum deposuit, et papatui renuntiavit.  Unde dicit autor: <ke
fece per viltate il gran rifiuto>.  Sed re vera, non cordis
ignavia ductus, sed humilitate deiectus, dum multorum utilitati
intendere non valebat, suam animam humilitate studuit conservare. 
Unde post mortem per papam Clementem fuit canonizatus et
sanctorum numero aggregatus, ac sanctus Petrus Confessor
appellatus.  Sed quia Dantes istam Comediam tempore Bonifatii
composuit, ante scilicet quam ipse sanctus Petrus canonizatus
fuisset, ideo ipsum hic posuit, habens respectum solummodo ad
suam ignaviam et miseriam cordis, qua fuit taliter obumbratus,
quod in romana sede sedere nescivit.

	|64-66.  Questi sciagurati, che mai non fur vivi.~  Vere
omnes homines qui de hac vita sine fama decedunt miseri et mortui
merito appellantur.  Unde infra, cantu XXIIII+o~ {46-51}, ait
autor:

     <Omai convien che tu cos@i ti spoltre>,
     disse 'l maestro; <ke segendo in piuma,
     in fama non si vien, n$e sotto coltre;
     sanza la qual chi sua vita consuma,
     cotal vestigio in terra di s$e lascia
     qual fummo in aere et in aqua la schiuma>.

	Omnes enim sapientes ita se in hac vita exercitare
conantur, ut per gloriosa facta que fecerunt in vita, post mortem
in mentibus hominum semper vivant.  Et ad hoc bene Salustius in
Catellinario {cf. ^Bellum Catilinae~ I. 1} nos inducit, dicens: 
Omnes homines qui sese student prestare ceteris animalibus summa
ope niti decet, ne vitam silentio transeant veluti pecora, que
natura prona atque ventri obedientia finxit.  Sed nostra vis in
animo et corpore sita animi imperio, corporis servitio magis
utimur; alterum nobis {^Br.~ vobis} cum diis, alterum cum beluis
commune est; quo michi rectius esse videtur ingenio quam viribus
gloriam querere, et quoniam vita ipsa qua fruimur brevis est,
memoriam nostri quam maxime longam decet efficere; nam divitiarum
et forme gloria fluxa atque fragilis est, virtus vero clara
eternaque habetur.  Huc usque Salustius.  Quid enim sapientes
facere debent, cum stulti [semper] famam petant et appetant
operibus sceleratis, narrat beatus Ieronimus Contra Helvidium;
narrat et Maximus Valerius, libro octavo, capitulo de cupiditate
glorie {^Fact. et dict.~, lib. VIII, cap. xiv. 5}: Quod quidam
ignotus, accensus glorie cupiditate, sacrilega ephesiane templum
Diane succendit.  Et nullo prodente prorupit in medium, clamans
se incendium subiecisse.  Sciscitantibus vero Ephesi principibus
quam ob causam tam sacrilegum opus facere voluisset, respondit:
<Ut opere pulcherrimo consumpto, nomen eius per totum terrarum
orbem diffunderetur>.  Tunc decreto principes mandaverunt ut
nomen tam teterrimi hominis, licet facti memoria remaneret,
perpetuo damnaretur.

	Ista vilia animalia, musce scilicet atque vespe, que ad
istorum miserorum cruciatum perpetuum deputantur, tenent
similitudinem et figuram vilissimarum cogitationum ac etiam
operationum, quas cogitant et operantur in hoc mundo isti tales
miseri et vecordes.  

	^QUINTUM NOTABILE.~  Autor in isto notabili tria ponit. 
Et primo ponit quod miseri et vecordes nunquam sunt vivi, licet
comedant atque bibant.  Nam vera vita, qua anima vere vivit, est
in virtutibus occupari; de qua occupatione ait Tullius in libro
^Tusculanorum:~ Nichil dulcius otio licterato.  Secundo ponit
quod isti tales, qui se in bono occupare non volunt, sunt omni
bono et omni gratia denudati.  Ideo ait in textu: <erano ignudi>. 
Tertio, respondet uni tacite questioni: Posset enim aliquis
querere et dicere: Nunquid isti miseri et vecordes, qui nunquam
per bonam operationem vivunt, malum aliquod macinantur? 
Respondit quod quotidie molestantur et stimulantur a vilibus et
inutilibus cogitationibus, que per muscas et vespes typice
designantur.

	|78.  Su la trista riviera d'Acheronte.~  Iste poeta,
quemadmodum et alii poete, in ista sua Comedia quatuor ponit
aquas: Primo istum fluvium, qui dicitur Acheron; et dicitur
Acheron ab ^a~ quod est <sine>, et ^cheros~ quod est <gaudium>,
sive <salus>.  Inde Acheron, idest <sine gaudio vel salute>, quia
qui istum fluvium transit nunquam salutem vel gaudium obtinebit. 
Secundo ponit, nono cantu in circulo quinto, quandam paludem que
dicitur Styx.  Interpretatur autem Stix <tristitia>, quia qui
gaudium et salutem perdit, tristitiam eternam incurrit.  Tertio
ponit, XIIIIM+ cantu in circulo VII, girone tertio, quendam
torrentem qui dicitur Flegeton.  Interpretatur autem Flegeton
<ardens>.  Quarto et ultimo ponit, trigesimo secundo cantu in
circulo nono, quoddam stagnum quod dicitur Cochitus, de quo
Cochitu non solum poete, sed etiam facit Sacra Pagina, mentionem. 
Interpretatur autem Cochitus, secundum beatum Gregorium in
^Moralibus,~ luctus.  Ait enim Cochiton grece latine <luctus>,
quia qui tristitiam infernalem incurrunt, nunc de ardore ad
frigus, nunc de frigore transeunt ad ardorem.  Unde beatus Iob:
Transibunt ab aquis nivium ad ardorem nimium {^Iob~ 24.19
(adapted)}.  Et Dominus in Evangelio; Ibi erit fletus et stridor
dentium {^Matth.~ 22.13}.  Fletus enim ibi causatur ex fumo;
dentium vero stridor ex frigore.

	|87.  Ne le tenebre eterne.~  Nota quod invenimus in
Sacra Scriptura duas tenebras, scilicet interiores et exteriores. 
Tenebre interiores sunt peccata et errores hominum; de quibus in
Evangelio Iohannis primo: Et tenebre eam non comprehenderunt
{^Iohannes~ 1.5}; idest peccatores divinam lucem non ceperunt. 
Et Genesis primo: Tenebre erant super faciem abyssi {^Gen.~ 1.2};
idest errores super cor hominis.  Tenebre vero exteriores sunt
pene infernales; de quibus Dominus in Evangelio: Ligatis manibus
et pedibus mittite eum in tenebras exteriores {^Matth.~ 22.13}. 
Et iste tenebre, quia sunt infernales, ideo sunt eterne.

	|94.  Caron non ti crucciare.~  Nota quod primus spiritus
dyabolicus qui apparuit Danti est iste Caron, qui animas
descendentes in navi deducit.  Et tenet figuram et similitudinem
carnis, per cuius opera anima eternis suppliciis deputatur. 
Interpretatur enim Caron <omnis caro>.  Et secundum Ysaiam omnis
caro fenum, quia sicut fenum adveniente calore exsiccatur et in
terram decidit exsiccatum, sic adveniente tentatione dyaboli
omnis caro, idest omnis homo qui facit opera carnis, ab humore
divine gratie exsiccatur, et sic tandem labitur in infernum.  De
isto Carone et fluvio Acherontis ait Virgilius VI+o~ ^Eneydorum.~

     portitor has horrendas aquas et flumina servat
     terribili squalore Caron, cui plurima mento
     canities inculta iacet, stant lumina flamme

                        {^Aeneid~ VI. 298-300}

Et Seneca, primo libro ^Tragediarum~:

     Hunc servat amnem cultu et aspectu horridus
     Pavidosque manes squalidus gestat senex.
     Impexa pendet barba, deformem sinum
     Nodus coercet, concave lugent gene;
     Regit ipse conto portitor longo ratem.
     Hic onere vacuus litori pupim applicans
     Repetebat unda.

                        {^Hercules Furens~ 764-770 (^adapted~)}

	|95-96.~  ^SEXTUM NOTABILE.~  Hic notatur summa felicitas
beatorum, que consistit in hoc quod quecumque anima vult,
breviter potest.  Sed nota quod non vult nisi ea que divine
consonant voluntati.  Et ista est causa quare anima in celo
potest omne quod vult. 

	|97.  Quinci fur quete le lanose gote~.  Idest, propter
verba que dixerat Virgilius Caroni, quietata fuit ipsius Caronis
turbatio, que quidem turbatio apparebat in vultu.

	|112-114.~  ^SECUNDA COMPARATIO.~  |Chome d'autunno si
levan le foglie.~  Comparative loquitur autor, dicens quod sicut
in autumno, quando deficit humor in ramis arborum, omnia folia
cadunt ad terram, ita anime damnatorum, quando in eis deficit
divina gratia, que est humor spiritualis conservans animam in
bono virtutum, cadunt in terram tenebrosam.  De qua Iob {cf.
^Iob~ 10.20-22}: Dimitte me Domine ut plangam paululum dolorem
meum antequam vadam et non revertar ad terram tenebrosam et
opertam mortis caligine, terram miserie et tenebrarum, ubi umbra
mortis et nullus ordo, sed sempiternus horror inhabitat.  Ista
comparatio videtur sumpta de VI+o~ libro ^Eneydorum,~ ibi:

     Quam multa in silvis autumni frigore primo
     Lapsa cadunt folia.

                        {^Aeneid~ VI. 309-310}

	|116-117.~  ^TERTIA COMPARATIO.~  Lictera plana est.

	|121-123.~  Hic ponit autor quod omnes peccatores qui
moriuntur in ira Dei ad istum fluvium congregantur, quo
transgresso nunquam gaudium vel letitiam obtinebunt; et hoc est
mori in ira Dei.  Et de hoc ait Virgilius VI+o~ ^Eneydorum.~

     Huc omnis turba ad ripas effusa ruebat

                        {^Aeneid~ VI. 305}
