..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
I
..CTCA:
10-Inferno
..CNTO:
29
..TEXT:
|Proemio.~  ^Incipit XXIX' cantus prime cantice Comedie.~
..TEXT:
In isto XXVIIII+o~ cantu ac etiam in sequenti autor
tractat de decima et ultima malabulgia, in qua ponit falsatores
personarum, metallorum, scripturarum et cuiuslibet alterius rei;
quorum pena est omnium membrorum leprosa corruptio.  Incipit
autem ista bulgia in isto cantu, ibi: ^Quando noi fumo su
l'ultima chiostra~ {*v. 40*}, etc., et finit in sequenti cantu,
ibi: ^ch$e ci@o voler udire @e bassa vollia~ {*^Inf.~ XXX. 148*}.
..TEXT:
In isto cantu continentur VII comparationes {*vv. 46-51;
58-60; 73-75; 76-78; 82-84; 85-87; 138-139*} et duo notabilia
{*vv. 43-44; 76-78*}.
..TCHR:
618
..AUTH:
..PUBL:
..EDTR:
..NOTE:
..DENT:
..LINE:
..ENDL:
..LRNG:
..REFS:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
I
..CTCA:
10-Inferno
..CNTO:
29
..BTXT:
|Deductio textus de vulgari in latinum.~
..BTXT:
Cantum enim istum autor cum precedenti taliter
continuando coniungit.  In superiori nanque cantu autor ipse de
plagis scismaticorum et seminantium scandala pertractavit.  Nunc
autem in principio istius cantus dicit quod multitudo gentis
atque diverse plage ipsius gentis ita inebriaverant suas luces,
quod ad plangendum ibi, hoc est super pontem illius none bulgie,
avide morabantur.  Sed Virgilius inquit michi: <Quid tantum
respicis?  Quare tuus intuitus magis illuc inferius se ingerit,
vel immittit, inter umbras tristes et detruncatas?  Tu certe non
sic fecisti in aliis bulgiis.  Cogita bene, quod si tu ipsas
numerare credis, quod viginti duobus miliaribus volvitur ista
vallis, et iam luna est subtus {^Br.~ subter} nostros pedes, et
tempus est adomodo modicum quod nobis est concessum, et aliud est
a nobis videndum quod tu non vides>.  Tunc ego respondi dicens:
<Si tu attendisses ad causam propter quam ego respiciebam,
forsitan adhuc michi standi licentiam concessisses>.  Et sic
finitur hic nona bulgia.
..BTXT:
Deinde, inquit autor, ab illa bulgia Virgilius recedebat
et ego post ipsum ibam, iam sibi responsionem faciendo ac etiam
subiungendo: <In illa enim cava in qua ego sic attente modo
respiciebam, credo quod unus spiritus mei sanguinis plangat
culpam, que illuc inferius tantum constat>.  Tunc dixit michi
magister: <Non fatigetur tua cogitatio de cetero super illum;
attende ad aliud, et ille ibi remaneat.  Quia ego ad pedem
ponticuli vidi eum te digito demonstrantem et tibi fortiter
comminantem, ipsumque nominari audivi Geri del Bello.  Tu eras
tunc ita totaliter occupatus super illum qui iam tenuit
Altamfrontem quod non respexisti illac, quousque ille inde
recessit>.  Et ego inquit: <O mi dux, violenta sua mors, que
adhuc non est per aliquem vindicata, qui huius dedecoris consors
sit, fecit ipsum contra me taliter indignari; unde recessit
nolens, ut estimo, michi loqui, et in hoc compatior sibi magis>.
Ita locuti fuimus usque ad locum primum, qui de scopulo aliam
vallem monstrat.  Et quando nos fuimus super ultimum claustrum
malarum bulgiarum, ita quod sui conversi a nostro intuitu
poterant contemplari, lamenta sagittaverunt me diversa, que suas
hasticulas habebant pre dolore ferratas.  Et sic incipit hic
decima et ultima malabulgia.  Intrans autem autor istam bulgiam,
facit quandam comparationem, volens de pena istius bulgie
pertractare, que talis est: Si omnia mala, idest infirmitates
atque dolores omnium hospitalium Vallis Clane, Maritime et
Sardinee, que accidere solent inter iulium et septembrem, in una
fossa adunarentur in unum, dolorosi clamores et putridi fetores
inde sine dubio exalarent.  Tales itaque dolorose lamentationes
et marcidi fetores de ista decima bulgia procedebant.
..BTXT:
Inducta comparatione, dicit autor se in ultimam ripam ymi
scopuli descendisse, et inde ea que narrat oculis conspexisse.
Conspexit nanque in fundo illius fovee, quod infallibilis
iustitia, que est alti Domini ministratrix, punit falsatores quos
hic in hac vita registrat.  Et adducit hic, comparative loquendo,
illam famosam infirmitatem que fuit antiquitus in Egina; que
talis et tanta fuit quod omnia animalia usque ad modicos vermes
universaliter ceciderunt.  Et postea gentes antique, idest
homines, secundum quod poete tenent pro firmo, restaurate sunt
semine formicarum.  Igitur inquit autor: Non credo quod maior
tristitia fuerit in Egina ad videndum totum populum sic infirmum,
quam erat ad videndum per illam vallem obscuram spiritus per
diversos cumulos sic languire.  Quali autem modo isti languentes
spiritus erant invicem cumulati, declarando subiungit, dicens
quod unus super alium sic iacebat, quod de se ipsis cumulos sive
monticulos faciebant.  Et aliqui ex illis pronos per illum
callem, quia surgere non poterant, se mutabant.  Narrata vero
conditione istorum in generali, autor ad particularia sic
descendit.  Nos, inquiens, pedetentim sine sermone ibamus,
respiciendo et auscultando egrotos qui suas personas pre
magnitudine morbi erigere non valebant.  Et dum sic respicerem,
vidi duos ita sibi invicem adherentes, sicut appodiatur ad ignem
teghia cum teghia, a capite usque ad pedes scabie maculatos; et
nunquam vidi a scutifero, a suo domino expectato, vel ab illo qui
male libenter vigilat, strigilem sic deduci, sicut quilibet
illorum duorum super se morsum unguium deducebat propter magnam
rabiem pruritus, qui succursum alium habere non potest.  Et sicut
cultellus radit squamas a scaglia aut alium piscem qui squamas
habeat largiores, ita isti duo cum unguibus scabiem deducebant.
Quorum uni Virgilius inquit: <O tu, qui cum unguibus lanias te
metipsum, et qui de eisdem unguibus forcipes aliquando facis, dic
nobis si aliquis Latinus est inter istos qui sunt hic, si unguis
ad istud tibi opus sufficiat in eternum>.  Cui unus istorum
duorum plorando sic ait: <Latini sumus nos hic ambo, quos tu
vides ita destructos.  Sed tu quis es qui de nobis interrogasti?>
Et Virgilius ad illum: <Ego>, inquit, <sum unus qui cum isto vivo
de valle in vallem inferius huc descendo, et cui infernum
monstrare intendo>.  Tunc illorum duorum communis inherentia est
soluta, et quilibet ad autorem cum tremitu se convertit, cum
aliis qui ex incidenti verba Virgilii audierunt.  Virgilius vero
autori totus adherens ait: <Dic illis quicquid tu vis>.  Et tunc
autor, secundum velle Virgilii, sic incepit: <Si vestra memoria
in primo mundo de humanis mentibus non furetur, sed ut sub multis
solibus ipsa vivat, dicite michi qui vos estis et de qua gente;
vos vestraque inepta et fastidiosa pena michi palam facere non
formidet>.  Tunc unus illorum: <Ego>, inquit, <fui de Aretio, et
Albarus de Senis me mitti fecit ad ignem; sed illud pro quo
mortuus fui, in istam bulgiam non conducit.  Verum est quod ego
dixi illi -- subaudi Albaro -- ioco loquendo: <Ego scirem per
aerem volare, si vellem>.  Et ille qui vanitatem avidam et
prudentiam modicam possidebat, voluit quod ego demonstrarem sibi
artem -- subaudi volandi.  Et solum quia non feci ipsum Dedalum,
fecit a tali qui eum habebat pro filio me comburi.  Sed in ultima
decem bulgiarum pro alchimia, quam in mundo feci, me damnavit
Minos, cui fallere nunquam licet>.  Audiens vero autor vanitatem
Albari, ait ad Virgilium: <Fuitne unquam gens ita vana sicut
Senensis?  Certe non de satis gallica sicut ista>.  Unde alius
leprosus verbo dantico yronice sic respondit: <Extrahe -- supple
de ipsorum Senensium consortio -- Striccam, qui scivit expensas
facere temperatas, et Nicholaum, qui morem divitem garofali
primitus palam fecit in orto, in quo tale semen scilicet
radicatur.  Et extrahe adhuc de illorum consortio sive numero
societatem in qua dispersit Caccia de Asciano vineam ac etiam
grandem frondem; et in qua societate Abballiatus protulit suum
sensum.  Sed ut scias quis est ille qui contra Senenses
secundario tibi fatur, acue tuum oculum versus me, ita quod mea
facies bene tibi respondeat; et sic videbis quod ego sum umbra
Capochii, qui falsavi metalla cum alchimia.  Et tu de hoc
recordari debes, si bene oculo te cognosco, quomodo scilicet
nature simia bona fui>.  Ideo dicit in textu:
..BTXT:
<<<FORMATTING-OFF>>>
     <et te dee ricordar, se ben t'adocchio,
     com'i' fui di natura buona scimia>.
..BTXT:
<<<FORMATTING-OFF>>>
                        (^Inf.~ XXIX. 138-139)
..TCHR:
7155
..AUTH:
..PUBL:
..EDTR:
..NOTE:
..DENT:
..LINE:
..ENDL:
..LRNG:
..REFS:
..TEXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
1
..ENDL:
3
..LRNG:
1 2 3
..REFS:
LA-A10-O29-L1 A10-O29-L1
LA-A10-O29-L2 A10-O29-L2
LA-A10-O29-L3 A10-O29-L3
..TEXT:
Dicit hic autor, quod propter multitudinem
gentium et magnitudinem plagarum quas in ista bulgia vidit, quod
ita erat pietate commotus quod a lacrimis non poterat abstinere,
licet superius cantu XX+o~ {*vv. 19-24*}, malabulgia quarta, de
hac pietate a Virgilio sit reprehensus.  Animus enim naturaliter
bene dispositus abstinere non potest quin bonis rebus gaudeat et
contrariis contristetur, licet utrumque in suis inimicis
aliqualiter contempletur.  Et tamen non movet eum persona talis,
sed passio prospera nobis aversa.  Unde moltotiens accidit quod
homo, videns inimicum suum nimis depressum, pietate, licet non
debita, commovetur, et erga ipsum aperit viscera pietatis.  Et
hoc spectat spetialiter ad magnanimos, qui de sui natura sunt
faciles ad parcendum.
..TCHR:
750
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
7
..ENDL:
9
..LRNG:
7 8 9
..REFS:
LA-A10-O29-L7 A10-O29-L7
LA-A10-O29-L8 A10-O29-L8
LA-A10-O29-L9 A10-O29-L9
..TEXT:
Quod ista vallis per spatium viginti duorum
miliarum volvatur, poetice fictum est, et nulla indiget
expositione, licet alie fictiones {^Br.~ expositiones} pro maiori
parte mistice declarentur.
..TCHR:
189
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
10
..ENDL:
12
..LRNG:
10 11 12
..REFS:
LA-A10-O29-L10 A10-O29-L10
LA-A10-O29-L11 A10-O29-L11
LA-A10-O29-L12 A10-O29-L12
..TEXT:
Hic ponit Virgilius quod quando erant super
nonam bulgiam, quod luna iam erat subtus pedes eorum; que, ut
habetur superius canto XX+o~, quando ipsi erant super quartam
bulgiam, erat iam in finibus occidentis subtus Sobiliam; ibi:
..TEXT:
<<<FORMATTING-OFF>>>
     Vienne omai; che gi@a tiene 'l confine
     d'amendue li emisperi et tocca l'onda
     sotto Sobilia Caino et le spine;
..TEXT:
<<<FORMATTING-OFF>>>
                        (^Inf.~ XX. 124-126)
..TCHR:
392
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
13
..ENDL:
27
..LRNG:
13 14 15 16 17 18 19 20 21 22 23 24 25 26 27
..REFS:
LA-A10-O29-L13 A10-O29-L13
LA-A10-O29-L14 A10-O29-L14
LA-A10-O29-L15 A10-O29-L15
LA-A10-O29-L16 A10-O29-L16
LA-A10-O29-L17 A10-O29-L17
LA-A10-O29-L18 A10-O29-L18
LA-A10-O29-L19 A10-O29-L19
LA-A10-O29-L20 A10-O29-L20
LA-A10-O29-L21 A10-O29-L21
LA-A10-O29-L22 A10-O29-L22
LA-A10-O29-L23 A10-O29-L23
LA-A10-O29-L24 A10-O29-L24
LA-A10-O29-L25 A10-O29-L25
LA-A10-O29-L26 A10-O29-L26
LA-A10-O29-L27 A10-O29-L27
..TEXT:
Lictera plana est.
..TCHR:
18
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
28
..ENDL:
29
..LRNG:
28 29
..REFS:
LA-A10-O29-L28 A10-O29-L28
LA-A10-O29-L29 A10-O29-L29
..TEXT:
Loquitur hic Virgilius ad autorem de Beltramo
de Bornio, qui in precedenti bulgia est damnatus, dicens: Quando
ille tuus consors tibi digito minabatur, tu eras ita occupatus in
videndo illum qui iam tenuit Altamfrontem, quod illum videre
nequisti.  Altafronte vero est quoddam castrum in Anglia, quod
quidem castrum dictus Beltramus tenuit dum vivebat.
..TCHR:
347
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
43
..ENDL:
44
..LRNG:
43 44
..REFS:
LA-A10-O29-L43 A10-O29-L43
LA-A10-O29-L44 A10-O29-L44
..TEXT:
^PRIMUM NOTABILE.~  Hoc notabile moraliter
nobis innuit et demonstrat quod angustie proximorum velut sagitte
penetrare nos debent, et sic erga ipsos aperire viscera pietatis.
Ideo contra crudeles Divina Pagina sic exclamat: Qui obturat
aurem suam ad clamorem pauperis, ipse clamabit et non exaudietur
{^Proverbia~ 21.13}.
..TCHR:
317
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
46
..ENDL:
51
..LRNG:
46 47 48 49 50 51
..REFS:
LA-A10-O29-L46 A10-O29-L46
LA-A10-O29-L47 A10-O29-L47
LA-A10-O29-L48 A10-O29-L48
LA-A10-O29-L49 A10-O29-L49
LA-A10-O29-L50 A10-O29-L50
LA-A10-O29-L51 A10-O29-L51
..TEXT:
^PRIMA COMPARATIO.~  In ista comparatione ponit
autor tres contratas que extivo tempore, et maxime in augusto,
naturaliter sunt infirme.  Prima est Vallis Clane.  Est autem
Clana quedam aqua in Tuscia, mortua, fetida, et valde corrupta;
cuius castra et ville, estivo specialiter tempore, infirmantur.
Secunda est Marittima Tuscie, que est hora maris ad austrum
posita inter Romam scilicet et Pisas; que quidem contrata extivis
diebus mirabiliter est infecta.  Tertia est Sardinea, insula
quidem in mari Mediterraneo posita, que propter malum aerem et
aquas metallinas multum estivo tempore habitatoribus est infesta.
De hac insula habes supra cantu XXII {*v. 89*}], malabulgia V+o~.
Dicit itaque hic autor quod quales infirmitates sunt in
hospitalibus Vallis Clane, Maritime, et Sardinee de mense
augusti, tales in ista decima bulgia nunc aspexit.
..TCHR:
837
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
58
..ENDL:
60
..LRNG:
58 59 60
..REFS:
LA-A10-O29-L58 A10-O29-L58
LA-A10-O29-L59 A10-O29-L59
LA-A10-O29-L60 A10-O29-L60
..TEXT:
^SECUNDA COMPARATIO.~  Lictera plana est.
..TEXT:
In quadam provincia Grecie, que antiquitus dicebatur
Egina, ut VII+o~ libro ^Meth.~ scribit Ovidius, fuit tanta epydimia
et dira lues, propter iram Iunonis que contra dictam provinciam
fuerat inique commota, quod homines et omnia animalia hoc ordine
perierunt.  Aer enim spissa caligine terras pressit, et ignavos
inclusit nubibus estus, et per quatuor menses continuos ventus
australes pestilentiam in illam terram taliter ingesserunt, quod
omnes fontes lacusque totaliter vitiarunt; multaque serpentum
milia suis venenis fluvia corrumperunt, agrosque, quia per
ipsorum presentiam coli non poterant, steriles reddiderunt.
Corruptis itaque tribus in illa provincia elementis, aqua, aere,
atque terra, prima facta est strages canum volucrumque aviumque
boumque.
..TEXT:
<<<FORMATTING-OFF>>>
     Lanigerisque ovibus balatus dantibus egros
     Sponte sua laneque cadunt et corpora tabent;
..TEXT:
<<<FORMATTING-OFF>>>
                        {^Met.~ VIII. 540-541)
..TEXT:
<<<FORMATTING-OFF>>>
     Omnia languor habet: silvisque, agrisque, viisque
     Corpora feda iacent, vitiantur odoribus aure.
     Mira loquor; non illa canes avideque volucres,
     Non ea tetigere lupi; dilapsaque liquescunt
     Afflatuque nocent, et agunt contagia late.
..TEXT:
<<<FORMATTING-OFF>>>
                        {^Met.~ VII. 547-551}
..TEXT:
Postquam vero omnia animalia sunt corrupta, talis
corruptio pervenit ad viros.  Ovidius:
..TEXT:
<<<FORMATTING-OFF>>>
     Pervenit ad miseros damno graviore colonos
     Pestis, et in magne dominatur menibus urbis.
..TEXT:
<<<FORMATTING-OFF>>>
                        {^Met.~ VII. 552-553}
..TEXT:
Et tantum invaluit in homines ista pestis, quod nec in
lectis poterant iacere, nec ulla velamina ferre.  Ovidius:
..TEXT:
<<<FORMATTING-OFF>>>
     Non stratum, non ulla pati velamina possunt,
     Dura sed in terra ponunt precordia; nec fit
     Corpus humo gelidum, sed humus de corpore fervet.
..TEXT:
<<<FORMATTING-OFF>>>
                        {^Met.~ VII. 558-560}
..TEXT:
Et si medela aliqua dictis infirmis apponebatur, in
contrarium se habebat.  Unde totum vulgus ita cadebat, veluti
motis ramis putrida poma, agitataque cadunt ylice glandes.  Nec
etiam deorum auxilia invocare valebat.  Ovidius:
..TEXT:
<<<FORMATTING-OFF>>>
                             quis non altaribus Iovis
     Irrita thyra dedit? quotiens pro coniuge coniunx,
     Pro nato genitor dum verba precantia dixit,
     Non exoratis animam finivit in aris.
..TEXT:
<<<FORMATTING-OFF>>>
                        {^Met.~ VII. 588-591}
..TEXT:
Rex etiam ipsius provincie, nomine Eacus, sacra Iovi, pro
se, patriaque, tribusque cum faceret natis, mugitus victima diros
edidit.  Multi autem de populo videntes talem pestem in populum
desevire, humano et divino privati auxilio se ipsos protinus
occidebant.  Ovidius:
..TEXT:
<<<FORMATTING-OFF>>>
     Pars animam laqueo claudunt mortisque timorem
     Morte fugant ultroque vocant venientia fata.
..TEXT:
<<<FORMATTING-OFF>>>
                        {^Met.~ VII. 604-605}
..TEXT:
Isto itaque modo Egina hominibus et animalibus vacuata,
Eacus oravit ad Iovem ut aut sibi redderet populum aut ipsum
morte mulctaret.  Ovidius:
..TEXT:
<<<FORMATTING-OFF>>>
     Attonitus tanto miserarum turbine rerum,
     <Aut michi redde meos, aut me quoque conde sepulcro!>
..TEXT:
<<<FORMATTING-OFF>>>
                        {^Met.~ VII. 614, 618}
..TEXT:
Facta vero oratione ante templum Iovis, Eacus oculos
elevavit in altum et vidit in quadam quercu que erat ipsi Iovi
consecrata, innumerabilem multitudinem formicarum et ait ad
Iovem:
..TEXT:
<<<FORMATTING-OFF>>>
                 <Totidem, pater optime>, queso
     <Tu michi da cives et inania menia supple!>
..TEXT:
<<<FORMATTING-OFF>>>
                        {^Met.~ VII. 627-628}
..TEXT:
Sequenti autem nocte vidit in somnio Eacus dictam
quercum, et omnes illas formicas in homines transmutari.  Facta
autem die, iste populus ex formicis in homines transmutatus,
regem adeunt regemque salutant.  Tunc Eacus Iovi vota persolvit
populisque recentibus dividit regnum suum; Mirmidonesque ipsos
appellat, eo quod ex formicis extiterunt oriundi; nam ^mirmidon~
grece, latine <formica>.
..TEXT:
Visa fabula, veritatem ystorie videamus.  In Egina enim,
ut dictum est, fuit tanta epidimia atque pestis, quod totus
populus et omnia animalia perierunt.  Eacus autem, qui erat rex
in Egina, populos aliunde venire fecit, quibus terram suam
replevit.  Et quia isti populi erant patientes laborum, et quod
acquirebant custodi[e]bant, et de acquisitis parce summebant,
ideo Mirmidones, idest <formicarum populus> dicti sunt.  Nam
formica, inter alia, tria habet: Primum est quod est patiens
laboris; nam continue laborat et onera magna portat.  Secundum
est quod ea que acquirit scit solerti custodia conservare: nam
grana scindit ne nascantur, et si pluvia fuerint madefacta, ad
solem ponit.  Tertium est quod in vivendo est parca et temperata;
nam temperate accipit de quesitis.  Et quia iste gentes quibus
replevit Eacus regnum suum ista tria habebant, ideo Mirmidones
dicti sunt.  Ovidius:
..TEXT:
<<<FORMATTING-OFF>>>
                 Parcum genus est patiensque laborum
     Quesitis tenax, et quod quesita reservet.
..TEXT:
<<<FORMATTING-OFF>>>
                        {^Met.~ VII. 656-657 (^adapted~)}
..TEXT:
Istam ystoriam inducit hic autor, dicens quod non fuit
maior tristitia ad videndum talem epydimiam in Egina, quam fuit
videre corruptionem et putredinem quas in ista decima bulgia nunc
conspexit.
..TCHR:
4857
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
63
..ENDL:
64
..LRNG:
63 64
..REFS:
LA-A10-O29-L63 A10-O29-L63
LA-A10-O29-L64 A10-O29-L64
..TEXT:
Poete enim pro firmo habent quod illi populi
Mirmidones appellentur, et quod naturam habeant formicarum.  Et
sic habent pro firmo ystoriam, sed non fabulam.  Sed ipsorum mos
est ystorias fabulose narrare.
..TCHR:
203
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
73
..ENDL:
75
..LRNG:
73 74 75
..REFS:
LA-A10-O29-L73 A10-O29-L73
LA-A10-O29-L74 A10-O29-L74
LA-A10-O29-L75 A10-O29-L75
..TEXT:
^TERTIA COMPARATIO.~  In ista comparatione vult
dicere autor, quod sicut teghia teghie appodiatur ad ignem, ita
vidit duos leprosos sibi invicem adherentes.  Est autem teghia
testa qua olla operitur ad ignem.  Et dicitur teghia a ^tego~,
-^gis~, quia una tegit aliam.
..TCHR:
264
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
76
..ENDL:
78
..LRNG:
76 77 78
..REFS:
LA-A10-O29-L76 A10-O29-L76
LA-A10-O29-L77 A10-O29-L77
LA-A10-O29-L78 A10-O29-L78
..TEXT:
^QUARTA COMPARATIO SIMUL ET NOTABILE.~  In his
rithimis duo insimul continentur, scilicet comperatio [^sic~] et
notabile.  Comparatio talis est, quod nunquam aliquis scutifer,
expectatus a domino suo, vel cum male libenter vigilat, ita
velociter et festinanter duxit strigilem super equum, sicut illi
duo leprosi super se ipsos ungues propter pruritus rabiem
deducebant.  Notabile vero est quod duo sunt illa principaliter
que servum solicitum faciunt: primum est quando a suo domino
expectatur; secundum vero, quando post servitium domini proprie
utilitati intendit.
..TCHR:
558
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
82
..ENDL:
84
..LRNG:
82 83 84
..REFS:
LA-A10-O29-L82 A10-O29-L82
LA-A10-O29-L83 A10-O29-L83
LA-A10-O29-L84 A10-O29-L84
..TEXT:
^QUINTA COMPARATIO.~  In hoc notabili ponit
autor quod, quemadmodum cultellus elevat squamas a quodam pisce
qui dicitur <scaglia>, vel ab illo qui squamas possidet
largiores, ita illi duo leprosi cum unguibus a se scabiem
elevabant.
..TCHR:
228
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
85
..ENDL:
87
..LRNG:
85 86 87
..REFS:
LA-A10-O29-L85 A10-O29-L85
LA-A10-O29-L86 A10-O29-L86
LA-A10-O29-L87 A10-O29-L87
..TEXT:
^SEXTA COMPARATIO.~  Hic comparat autor ungues
istorum leprosorum forcipibus fabrorum, que vulgo ^tanaglie~
[^sic~] dicuntur.  Quia sicut cum forcipibus evellitur, seu
extrahitur, clavus a ligno, ita cum unguibus isti leprosi duram
scabiem de carnibus extrahebant.  Et nota quod inveniuntur
forcipes, forfices, et forpices.  Forcipes sunt fabrorum, et
dicuntur ab accipiendo, eo quod formum, idest calidum, capiant;
^formum~ enim antiqui dixerunt ^calidum~; inde formosus, ut ait
Ysidorus libro XX+o~ ^Eth.~ {^Etym.~ XX. xiii. 4}.  Forfices vero
sunt sartorum et dicuntur a filo.  Forcipes autem sunt tonsorum,
et dicuntur a pilo.
..TCHR:
620
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
109
..ENDL:
111
..LRNG:
109 110 111
..REFS:
LA-A10-O29-L109 A10-O29-L109
LA-A10-O29-L110 A10-O29-L110
LA-A10-O29-L111 A10-O29-L111
..TEXT:
Iste qui respondet Virgilio fuit magister
Grifolus de Aretio, summus scriptor, qui adinvenit istam novam
formam scribendi que hodie viget in mundo.  Fuit etiam maximus
{^Br.~ magnus} alchimista, et ideo hic ponitur ab autore.  Fuit
autem combustus in Florentia, sed non pro alchimia.  Ideo ait:
|ma quel per ch'i' mori' qui non mi mena.~
..TCHR:
332
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
112
..ENDL:
115
..LRNG:
112 113 114 115
..REFS:
LA-A10-O29-L112 A10-O29-L112
LA-A10-O29-L113 A10-O29-L113
LA-A10-O29-L114 A10-O29-L114
LA-A10-O29-L115 A10-O29-L115
..TEXT:
Causa autem propter quam fuit combustus est
ista, que etiam tangitur in lictera.  Dum quodam tempore iste
Grifolus moraretur in Senis, dixit uni Senensi qui vocabatur
Albarus, causa ioci: <Ego scirem me levare per aerem et volare>.
Unde ille Albarus hec audiens, quia vanitate multa vigebat,
rogavit eum ut sibi ostenderet illam artem.  Quem postquam
Griffolus multis diebus tenuisset in verbis, ille ad episcopum
senensem, cuius filius iste Albarus dicebatur, accessit; et
dictum Griffolum de heresi infamavit ac etiam accusavit.
Episcopus autem istum Griffolum posuit in manibus inquisitoris
heretice pravitatis.  Qui inquisitor ipsum, secundum allegata et
probata contra eum, cremari mandavit.
..TCHR:
688
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
116
..ENDL:
117
..LRNG:
116 117
..REFS:
LA-A10-O29-L116 A10-O29-L116
LA-A10-O29-L117 A10-O29-L117
..TEXT:
Quasi dicat: Quia ipsum non feci volare sicut
volavit Dedalus ideo me fecit comburi.  De isto Dedalo qualiter
volaverit, require supra cantu XVII {*vv. 109-111*}.
..TCHR:
160
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
121
..ENDL:
126
..LRNG:
121 122 123 124 125 126
..REFS:
LA-A10-O29-L121 A10-O29-L121
LA-A10-O29-L122 A10-O29-L122
LA-A10-O29-L123 A10-O29-L123
LA-A10-O29-L124 A10-O29-L124
LA-A10-O29-L125 A10-O29-L125
LA-A10-O29-L126 A10-O29-L126
..TEXT:
Audiens autor causam propter quam iste
Albarus magistrum Griffolum mitti fecit ad ignem, ait ad
Virgilium: <Fuitne unquam gens aliqua ita vana sicut est gens
senensis?>  Et re vera verum dixit, quia Senenses naturaliter
vani sunt.  Quod probatur maxime per exempla que hic ponuntur in
textu: Primum exemplum est istius Albari, qui ita vanus fuit quod
credidit illi verbo: <Ego scirem volare per aerem> {*v. 113*}.
Stultum est enim credere quod homo, qui est tante gravedinis,
possit se per aerem sublevare.  Et ex ista tali vanitate orta est
tanta malitia, quod ipsum fecit igne comburi.  Idcirco autor,
considerata vanitate istius, dicit quod nulla gens est in mundo
ita vana sicut communiter sunt Senenses.  Ideo subiungit: <Certo
non la francesca s@i d'assai>; hoc est, gens gallica non est ita
vana, sicut est ista senensis.  Nam inter omnes nationes orbis,
excepta greca, gens gallica vanior perhibetur; et adhuc senensis
gens hic vanior demonstratur.  Secundum exemplum unius senensis
civis qui vocabatur Stricca, qui ita vanus fuit in vivendo et in
expendendo, quod omnia in vanitate consumpsit.  Nam, ut de aliis
suis vanitatibus taceam, duas ipsius vanitates breviter videamus.
Prima fuit ista: Volens semel unum magnum convivium celebrare,
mandavit quoquo ut cibos taliter prepararet, quod quodlibet
ferculum cuiuslibet incisorii decem florenos auri valeret.  Cui
quoqus ait: <Si vis ut quodlibet incisorium valeat decem florenos
auri, facias ipsa incisoria de argento, ipsaque auro et pretiosis
lapidibus facias adornari>.  Ad quem ille: <Ego dico tibi quod
solum comestibilia valeant id quod dixi>.  Cui quoqus: <Ego
nescirem aliquo modo comestibilia taliter preparare quod
quodlibet incisorium decem florenos auri valeret, nisi per istum
modum, quod tu scilicet habeas tot accipitres quot in isto
convivio incisoria preparari disponis: et quilibet accipiter sit
valoris decem florenorum auri>.  Tunc ille: <Vade>, inquit, <et
procura habere accipitres, et pro quolibet incisorio dabis unum>.
Quod sic factum est, et dedit inter duos convivantes unum
accipitrem decem florenos auri valentem.  Secunda vanitas fuit
ista: Una enim vice dixit quoquo: <Ego mirabiliter delector
caponum cerebra manducare, et quia nunquam ex ipsis me potui
satiare, idcirco tot capones occide et quoque, quod ego ex inde
unam magnam scutellam habeam cerebrorum>.  Ideo alius leprosus,
socius scilicet Griffoli, audiens dictum Dantis: <Or fu gi@a mai /
gente s@i vana come la senese?>  Huic dicto yronice respondens
ait:
..TEXT:
<<<FORMATTING-OFF>>>
                      <Tra'mene Stricca
     che seppe far le temperate spese>.
..TCHR:
2550
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
127
..ENDL:
129
..LRNG:
127 128 129
..REFS:
LA-A10-O29-L127 A10-O29-L127
LA-A10-O29-L128 A10-O29-L128
LA-A10-O29-L129 A10-O29-L129
..TEXT:
Tertium exemplum est domini Nicholai de
Bonsignoribus, qui tanta vanitate plenus fuit quod gariofolis
anguillas et alia cibaria impleri faciebat, et hoc non ad
sanitatem, sed ad vanitatem fieri mandabat.  Cuius mores vanos
multi postea in Tuscia sunt secuti.  Hoc est, extrahe adhuc de
societate vana Senensium Nicholaum de Bonsignoribus, qui divitem
morem gariofilorum primitus adinvenit; et istud tale semen in
orto vanorum hominum pullulat atque crescit.
..TCHR:
451
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
130
..ENDL:
131
..LRNG:
130 131
..REFS:
LA-A10-O29-L130 A10-O29-L130
LA-A10-O29-L131 A10-O29-L131
..TEXT:
Quartum exemplum est unius societatis
senensis que vulgo dicebatur ^la brigata spendareccia~, idest
societas que multum vane in expensis et moribus se habebat.  In
ista enim societate erant homines valde divites, qui propter
vanas expensas omnes ad paupertatem breviter devenerunt.  Inter
quos erant principaliter duo: Caccia, scilicet, de Asciano, et
Abballiatus de Camollia.  Quorum primus unam magnam vineam et
unam quercum pulcerrimam possidebat; quam vineam, propter vanas
expensas quas cum sociis faciebat, vendidit, et illam famosam
quercum, que totius contrate erat refugium contra estus, incidi
mandavit.
..TEXT:
Ascianum est quoddam castrum in comitatu senensi, unde
oriundus fuerat iste Caccia.  Alius vero....  {Lacuna of about six
lines in both Mss.}
..TCHR:
743
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
133
..ENDL:
136
..LRNG:
133 134 135 136
..REFS:
LA-A10-O29-L133 A10-O29-L133
LA-A10-O29-L134 A10-O29-L134
LA-A10-O29-L135 A10-O29-L135
LA-A10-O29-L136 A10-O29-L136
..TEXT:
Iste Capocchius qui loquitur ad autorem fuit
de Florentia, et fuit maximus alchimista in tantum quod omnia que
volebat facere breviter faciebat.
..TCHR:
143
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
29
..LINE:
137
..ENDL:
139
..LRNG:
137 138 139
..REFS:
LA-A10-O29-L137 A10-O29-L137
LA-A10-O29-L138 A10-O29-L138
LA-A10-O29-L139 A10-O29-L139
..TEXT:
Quasi dicat: Sicut simia delectatur et
conatur facere ea que ab hominibus videt fieri, ita ego
delectabar et conabar facere illa que a natura procedunt.  Nam
sol, secundum philosophos, facit aurum; luna facit argentum
verum; Mercurius, argentum vivum; Venus facit es; Mars, vero,
ferrum; Iupiter, stagnum; Saturnus autem, plumbum.  Et ego
conabar omnia ista metalla alchimice operari.
..TEXT:
^SEPTIMA COMPARATIO.~  In ista comparatione ponit autor
quod, quemadmodum symia imitatur artem, quia quecunque videt
facere conatur, ita iste Capocchius imitatus est naturam in
falsificando metalla.
..AUTH:
..PUBL:
..EDTR:
..NOTE:
..DENT:
..BTXT:
..TCHR:
