..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
I
..CTCA:
10-Inferno
..CNTO:
33
..TEXT:
|Proemio.~  ^Incipit XXXIII' cantus prime cantice Comedie.~
..TEXT:
In isto XXXIII+o~ cantu autor tractat de duabus partibus
Cociti, videlicet de Anthenora, de qua etiam in precedenti cantu
tractavit, et de Ptolomea, que post Anthenoram sequitur
immediate.  Incipit autem Ptholomea ibi:
..TEXT:
<<<FORMATTING-OFF>>>
     Noi passam'oltre, l@a 've la gelata, etc.
..TEXT:
<<<FORMATTING-OFF>>>
                        (^Inf.~ XXXIII. 91)
..TEXT:
et finit ibi:
..TEXT:
<<<FORMATTING-OFF>>>
     et in corpo par vivo ancor di sopra.
..TEXT:
<<<FORMATTING-OFF>>>
                        (^Inf.~ XXXIII. 157)
..TEXT:
In isto cantu continentur unum vaticinium {*vv. 22-24*},
due comparationes {*vv. 97-99; 100-102*}, et duo notabilia {*vv.
40-42; 150*}.
..TCHR:
595
..AUTH:
..PUBL:
..EDTR:
..NOTE:
..DENT:
..LINE:
..ENDL:
..LRNG:
..REFS:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
I
..CTCA:
10-Inferno
..CNTO:
33
..BTXT:
|Deductio textus de vulgari in latinum.~
..BTXT:
Autor in fine superioris cantus descripsit quomodo
invenit duos peccatores in quodam foramine Anthenore insimul
congelatos, et quomodo unus illorum alterum dentibus lacerabat.
Quorum conditionem et nomina scire volens, ait illi qui socio
inferre iniuriam videbatur: <O tu, qui demonstras per tam
bestiale signum odium super illum quem manducas, dic michi
causam, et ego promitto tibi quod si scivero qui vos estis, et
peccatum illius propter quod tu illum corrodis, quod ego de vobis
in mundo nova portabo, si illa cum qua loquor non siccetur>.  Ad
que verba ille qui socium corrodebat caput elevavit ad Dantem, et
sic ipse Dantes cum precedenti continuat istum cantum.  Os
removit a fero pastu ille peccator, tergendo illud ad capillos
capitis quod ex parte posteriori devastaverat, et postea sic
incepit: <Tu vis quod ego renovem desperatum dolorem qui cor meum
premit, iam solummodo cogitando, prius quam eloquar inde.  Sed si
verba mea debent esse semen quod producant infamiam proditori
quem rodo, loqui et lacrimari insimul me videbis.  Ego certe
nescio quis tu sis, neque per quem modum huc inferius veneris;
sed michi videris vere, quando te audio, florentinus.  Tu debes
scire -- ex quo subaudi es florentinus -- quod ego fui comes
Ugolinus, et iste est archiepiscopus Rogerius.  Nunc ergo tibi
dicam quare sibi talis vicinus existo.  Verumtamen non est
necesse tibi dicere quomodo et qualiter, per effectum suarum
malarum cogitationum, ego confidendo in eum fuerim captus et
morti postea adiudicatus; quia ista -- subaudi duo, captio
scilicet et mors -- manifesta existunt.  Et ideo illud quod
audire non potuisti, hoc est quomodo mors mea fuit crudelis,
audies illam, et postea scies si me iste offendit.  Breve
pertusium quod est intra mutatorium, quod per me titulum habet
famis, et quod convenit quod adhuc alteri recludatur,
monstraverat michi per suum foramen magis leve iam quando feci
malum somnium quod de futuro michi scripsit [^sic~] velamen.
Iste videbatur michi magister et dominus, venando lupum et
lupicinos ad montem propter quod Pisani Lucam videre non valent.
Cum canibus macris, studiosis, et comptis, Gualandos cum
Sismondis et cum La{*n*}franchis sibi miserat ante frontem.  In
modico cursu michi videbantur fessi pater et filii, et cum acutis
dentibus videbatur michi ipsorum latera, seu ylia, lacerari.
Quando fui excitatus a somno ante mane, plorare sentii in somnio
filios meos, qui erant mecum, et petere panem.  Bene es crudelis
si iam inde non doles, cogitando quicquid cor meum sibi
annuntiabat; et si non plangis, de quo plangere soles?
..BTXT:
Iam erant excitati, et hora appropinquabat in qua solitum
erat quod cibi nobis apportabantur, et per suum somnium quilibet
dubitabat.  Et ego sentii clavari inferius hostium horribilis
turris; et tunc respexi sine loquela in faciem filiorum meorum.
Ego certe non plangebam, ita interius induravi.  Plangebant ipsi,
et Anselmuccius meus dixit: <Tu respicis ita, pater.  Quid
habes?>  Nec propter hoc fui lacrimatus, nec respondidi ego tota
illa die et nocte sequenti, quosque alius sol in mundum exivit.
Sed statim quod unus modicus radius in dolorosum carcerem
introivit, ego vidi per quatuor facies qualis meus erat aspectus.
Tunc ambas manus pre dolore momordi.  Et illi, cogitantes quod
hoc facerem pre voluntate sive desiderio comedendi, subito
surrexerunt atque dixerunt: <Pater, satis inferes nobis minorem
dolorem si tu nos manducas.  Tu nos induisti istas miseras
carnes, et tu nos ipsis, si placet, expolia>.  Quievi tunc, ne
ipsos facerem tristiores.  Illo die et alio stetimus omnes muti:
Ha dura terra, quare non te aperuisti?  Postquam vero ad quartum
diem devenimus, Gaddus michi se proiecit ad pedes dicendo: <Pater
mi, ut quid me non adiuvas?>  Ibi obiit, et quomodo tu me vides,
ita vidi ego cadere alios tres, unum post alium.  Unde inter
quintum diem et sextum ego me dedi, iam cecum et pronum, manibus
et pedibus super ipsos, et duobus diebus eos vocavi postquam
fuerunt mortui.  Ex quo plus quam dolor potuit ieiunium.
..BTXT:
Quando vero sua verba complevit, cum oculis tortuosis
iterum dentibus cepit caput; qui quidem dentes fuerunt illi
capiti, sive osso, sicut unius canis fortes.  Et in ista parte
invehit autor contra civitates ytalicas, que tam generosum
sanguinem tali morte damnatum tanquam tepide vindicare hucusque
non curant.  Invehit etiam contra civitatem Pisanam, que
innocentes filios pro peccato patris tam crudeli morte damnavit.
De primo sic ait: Ha Pisa, vituperium gentium, pulcre patrie in
qua -- subaudi patria -- tale facinus insonuit, ex quo vicini ad
te puniendum tepidi cognoscuntur.  De secundo vero: Moveant se
Capraria et Gorgona et faciant in faucibus Arni sepem, ita quod
in te -- subaudi civitate Pisana -- persona quelibet demergatur.
Quia si comes Ugolinus habebat vocem, idest famam, te prodendi,
tua castra inimicis tuis largiendo, non debebas tu propter hoc
ponere suos filios ad talem crucem.  Innocentes enim faciebat, o
nova Thebe, nova etas Uguicionem, et Brigatam, et alios duos --
subaudi Anselmuccium et Gaddum -- quos iste cantus superius
nominavit.  Et hic finitur secunda pars Cociti, que dicitur
Anthenora.
..BTXT:
Sequitur de tertia, de qua sic procedit: Nos transivimus
ultra ad quendam, scilicet locum, ubi congelata glacies unam
aliam gentem frigidissime fasciat, vel involvit; non quidem
inferius revolutam, sed totaliter resupinam.  Plantus autem eos
plorare non sinit, quia dolor qui invenit super oculos oppositum
se revolvit interius, et facit crescere anxietatem, quia lacrime
in oculis congelantur, et sicut visiere cristalli rumpunt sub
cilio in circuitu totam pellem.  Postquam vero posuit autor
conditionem proditorum tertie partis Cociti, dicit quod licet
nichil quasi, pre nimia frigiditate, sentiret, sicut non solet
sentire caro callosa, tamen aliquantulum venti sibi videbatur
sentire.  Unde ait ad Virgilium: <Magister mi, istud quis movet?
Non est huc inferius omnis vapor extinctus?>  Et Virgilius ad
eum: <Cito eris ubi de hoc tibi faciet oculus responsivam,
videndo causam que flatum movet>.  Et unus tristium proditorum
clamavit ad eos: <O anime>, inquit, <crudeles, quibus interim
dabitur ultima pena, elevate a facie mea dura vela, ita quod
dolor qui cor michi gravat aliquantulum exaletur, prius quam
planctus, sicut est solitus, congeletur>.  Cui Dantes ait: <Si
vis quod tibi subveniam, dic michi quis es.  Et si hoc non
fecero, ad fundum glaciei michi ire contingat>.  Ille autem
respondens ait: <Ego sum frater Albericus.  Ego sum ille de
fructibus mali orti, qui hic recipio dactilum pro ficu>.  Tunc
ait Dantes: <Es tunc adhuc mortuus?>  Et ille ad eum: <Quomodo
corpus meum stet in mundo superius, nullam scientiam vere porto.
Tale nanque habet ista preconium, sive privilegium, Tholomea,
quod multotiens anima cadit in ipsam antequam Antropos ipsam
moveat more suo.  Et ad hoc ut tu libentius radas vitreas
lacrimas ab oculis meis, scias quod statim quod anima tradit,
idest proditionem aliquam facit, sicut feci ego, corpus suum sibi
aufertur ab uno demone, qui postea illud corpus gubernat, interim
quod totum suum tempus volvatur, sive decurrat.  Ipsa vero anima
ruit in sic factam cisternam et forte videtur adhuc corpus
superius umbre, que post me hyemat.  Tu debes scire, si tu venis
modo inferius, quod ipse est Ser Branca Aurie, et sunt plures
anni postea transacti quod ipse fuit ita reclusus>.  Tunc Dantes
ait ad illum: <Ego credo quod tu me decipis, quia Branca Aurie
non est mortuus adhuc, et comedit, et bibit, et dormit, et
vestibus operitur>.  Ad quem ille: <In fossato>, inquit,
<Malebranche, in quo bullit tenax pix, nondum venerat Micheri
Zanche, quod iste dimisit unum demonem in corpore suo, et etiam
unus suus propinquus qui proditionem cum ipso similiter fecit.
Sed extende versus me admodo tuam manum et aperi michi oculos>.
Sed Dantes sibi oculos aperire contempsit, immo dicit quod
curialitas fuit se erga illum rusticum extitisse.
..BTXT:
In hac autem parte invehit ipse Dantes contra Ianuenses;
et sic Cociti tertiam partem finit.  <Ha>, inquit, <Ianuenses,
homines diversi ab omni more, et pleni omni nequitia, quare non
estis vos de mundo submoti?>  Et hoc dico quia cum peiori spiritu
Romandiole inveni de vobis unum talem qui, suo opere, in Cocito
iam in anima balneatur, et in corpore videtur superius adhuc
vivus.  Ideo ait in textu:
..BTXT:
<<<FORMATTING-OFF>>>
     Ch$e col pegiore spirto di Romagna
     trova' di voi un tal, che per su' opra,
     in anima in Cocito gi@a si bagna,
     et in corpo par vivo ancor di sopra.
..BTXT:
<<<FORMATTING-OFF>>>
                        (^Inf.~ XXXIII. 154-157)
..TCHR:
8455
..AUTH:
..PUBL:
..EDTR:
..NOTE:
..DENT:
..LINE:
..ENDL:
..LRNG:
..REFS:
..TEXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
1
..ENDL:
1
..LRNG:
1
..REFS:
LA-A10-O33-L1 A10-O33-L1
..TEXT:
|La bocca si lev@o dal fiero pasto, etc.~  Iste
peccator, de quo hic loquitur autor, fuit quidam maximus baro
pisanus, Ugolinus videlicet, comes de Domnoratico, et tempore sue
mortis dominus civitatis Pisane.  Hic itaque comes ideo inter
proditores in Anthenora poetice collocatur quia fuit proditor sue
patrie ac partis.  Quod sic patet: Iste namque comes Ugolinus
erat natione Pisanus, animo vero Guelfus.  Cum autem esset
capitaneus Pisanorum et suus nepos ex filia, Ninus scilicet,
iudex galluritanus, esset eorundem Pisanorum potestas, iste comes
cum Rogerio archiepiscopo pisano, qui erat natione florentinus,
germanus scilicet cardinalis Octaviani, de quo habitum est supra,
cantu X {*v. 120*}, sed animo Gibellinus, et cum quibusdam aliis
Gibellinis coniuravit ad destructionem et mortem sui nepotis et
sue partis.  Nam dictum iudicem galluritanum cum multitudine
magna Guelforum fecit per manus archiepiscopi et aliorum
Gibellinorum, cum quibus coniuraverat, expelli de Pisis nobilem
comitem Anselmum, magnum principem inter Guelfos, veneno
extinxit, dominum Ganum de Scornigianis, militem strenuum nobilem
et innocentem, gladio interfici iussit.  Et de isto habetur infra
in secunda scilicet cantica, cantu [^Purg.~ VI. 17-18], ibi: <et
quel da Pisa, / che f$e parer lo buon Marzucco forte>.  Multa
etiam castra et terras Pisanorum prodidit inimicis.  Sed sicut
ipse fuit proditor sue partis et patrie, ita fuit proditus ab
illo in quem principiliter confidebat, videlicet ab archiepiscopo
supradicto.  Nam dictus archiepiscopus promiserat isti comiti
quod, expulso iudice galluritano, cum suis ipse comes esset solus
dominus civitatis.  Sed cum ipsum debebat una cum Gibellinis in
dominio confirmare, ab ipsis fuit captus et diro carceri cum
duobus filiis et duobus nepotibus mancipatus, et tandem crudeli
fame peremptus.
..TCHR:
1804
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
22
..ENDL:
24
..LRNG:
22 23 24
..REFS:
LA-A10-O33-L22 A10-O33-L22
LA-A10-O33-L23 A10-O33-L23
LA-A10-O33-L24 A10-O33-L24
..TEXT:
^VATICINIUM.~  Hic vaticinatur comes Ugolinus
autori dicens quod illa turris, que causa sue mortis titulum
habet famis, quia vocata est postea <turris famis>, oportet quod
adhuc alteri recludatur.  Et re vera istud vaticinium iam videmus
ex parte impletum.  Nam reclusi fuerunt ibi omnes nobiles et
magnates qui capti fuerunt in bello Montis Catini, ex quibus
multi in ea turri mortui sunt; et specialiter Bolgaruccius, comes
de Marciana.  Postea, tempore Henrici Septimi serenissimi
Romanorum imperatoris, ex sententia dicti principis fuit in ea
reclusus unus ex ducibus Austrie, qui scilicet predecessorum suum
Rodulfum {corrected to ^Albertum~ in a different hand}, videlicet
regem Romanorum, gladio interfecerat; et in ea ultimum clausit
diem.  Utrum autem ex vindicta illius famis quam passus est ipse
comes cum suis, in ea turri debeat aliquis recludi et fame
similiter cruciari, nescimus.  Cum autem illud tempus venerit, si
venerit, videbitur vaticinium clarius adimpletum.
..TCHR:
966
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
25
..ENDL:
36
..LRNG:
25 26 27 28 29 30 31 32 33 34 35 36
..REFS:
LA-A10-O33-L25 A10-O33-L25
LA-A10-O33-L26 A10-O33-L26
LA-A10-O33-L27 A10-O33-L27
LA-A10-O33-L28 A10-O33-L28
LA-A10-O33-L29 A10-O33-L29
LA-A10-O33-L30 A10-O33-L30
LA-A10-O33-L31 A10-O33-L31
LA-A10-O33-L32 A10-O33-L32
LA-A10-O33-L33 A10-O33-L33
LA-A10-O33-L34 A10-O33-L34
LA-A10-O33-L35 A10-O33-L35
LA-A10-O33-L36 A10-O33-L36
..TEXT:
Idcirco exemplariter autor ponit quod iste
comes ipsi archiepiscopo rodat caput.  Sed, quia sua captio atque
mors manifesta fuerunt, modus autem mortis non, ideo de captione
et morte breviter transit autor.  Circa vero modum mortis,
poetice se extendit.  Et circa hoc principaliter duo facit: Nam
primo fingit quoddam somnium quod fuit vaticinium, sive
presagium, sue mortis.
..TEXT:
In hiis enim {*XII*} rithimis texitur unum somnium quod
removit ipsi comiti velamina que occultant futura.  Ideo dicitur
in textu: |che del futuro mi squarci@o 'l velame.~
..TEXT:
Somniavit enim una nocte predictus comes Ugolinus quod
archiepiscopus pisanus in quem, tanquam in singulare refugium,
confidebat, venabatur versos illos montes qui sunt medii inter
Pisanos et Lucanos, unum lupum et suos lupicinos, cum quibusdam
canibus macilentis, studiosis, et comptis.  Ipse autem lupus et
lupicini in modico cursu efficiebantur lassi, et sic in manus
deveniebant venatoris et canum.  Iste itaque lupus erat ipse
comes, lupicini erant filii et nepotes; canes vero cum quibus
archiepiscopus venabatur erant tres nobiles domus Pisarum,
videlicet Gualandi, Sismundi, et Lanfranchi.  Nam iste tres
familie dictos comites ceperunt, et in quadam turri, que hodie
titulum habet <famis>, recluserunt et fame finaliter occiderunt.
Secundo ponit modum et ordinem quomodo isti quinque comites
defecerunt.
..TCHR:
1338
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
37
..ENDL:
45
..LRNG:
37 38 39 40 41 42 43 44 45
..REFS:
LA-A10-O33-L37 A10-O33-L37
LA-A10-O33-L38 A10-O33-L38
LA-A10-O33-L39 A10-O33-L39
LA-A10-O33-L40 A10-O33-L40
LA-A10-O33-L41 A10-O33-L41
LA-A10-O33-L42 A10-O33-L42
LA-A10-O33-L43 A10-O33-L43
LA-A10-O33-L44 A10-O33-L44
LA-A10-O33-L45 A10-O33-L45
..TEXT:
In his XXXVIIII rithimis texitur modus et ordo
crudelis mortis comitis Ugolini ac etiam filiorum.  Quando vero
comes fuit excitatus a somno, audivit filios qui in somno panem
petebant.  In illa vero hora in qua erat solitum ipsis comitibus
cibaria portari, Pisani hostium carceris clavis ferreis
clavaverunt et claves in fluvium proiecerunt.  Et sic illa die
sine cibo steterunt.  Sequenti vero die, orto iam sole, comes in
facies filiorum aspexit et vidit ipsos pre debilitate nimia
pallidos et consumptos.  Tunc comes, dolore commotus, ambas manus
sibi ipsi momordit.  Et illo die atque sequenti sine loquela,
tanquam muti, steterunt.  Et ecce quod iam tribus diebus sine
cibo steterunt.  Quarto autem die obiit comes Gaddus.  Iste
Gaddus fuit filius ipsius comitis Ugolini.  Mortuo vero primo,
alii tres unus post alium obiverunt, videlicet Uguicio, qui erat
etiam filius comitis, Brigata, qui erat filius comitis Guelfi, et
Anselmuccius, qui erat filius comitis Lotti, filiorum ipsius
comitis Ugolini.  Mortuis vero filiis et nepotibus, ipse comes
duobus diebus supervixit, tamen pre debilitate iam cecus
effectus.  Et ne alicui hoc impossibile videatur, quod sex diebus
vivere potuerit sine cibo, audiant Macrobium ^Super Somnio
Scipionis.~  Dicit enim quod vita hominis ultra VII dies sine
cibo durare non potest.  Patet ergo quod usque ad diem potest
septimum protelari.  Dicit etiam ibi quod homo sine haustu
spiritus ultra VII horas vivere iam non valet.
..TCHR:
1440
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
40
..ENDL:
42
..LRNG:
40 41 42
..REFS:
LA-A10-O33-L40 A10-O33-L40
LA-A10-O33-L41 A10-O33-L41
LA-A10-O33-L42 A10-O33-L42
..TEXT:
^PRIMUM NOTABILE.~  Quia homo est naturaliter
compassibilis, ideo compati debet miseriis iniuste et inique
inflictis.  Et si ipsius non compatitur, non habet animum bene
ordinatum.  Nam secundum Tullium, proprium est animi bene
dispositi gaudere bonis rebus et dolere contrariis.
..TCHR:
275
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
79
..ENDL:
81
..LRNG:
79 80 81
..REFS:
LA-A10-O33-L79 A10-O33-L79
LA-A10-O33-L80 A10-O33-L80
LA-A10-O33-L81 A10-O33-L81
..TEXT:
Hic invehit autor contra ytalicas civitates,
dicens quod ex quo ipse non vindicant, seu puniunt, talem mortem,
quod ipsa civitas Pisana est vituperium ipsarum.
..TCHR:
157
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
82
..ENDL:
84
..LRNG:
82 83 84
..REFS:
LA-A10-O33-L82 A10-O33-L82
LA-A10-O33-L83 A10-O33-L83
LA-A10-O33-L84 A10-O33-L84
..TEXT:
Iste sunt due insule propinquiores litoribus
Pisanorum.  Hic invehit autor contra Pisanos, optans divinam
vindictam ut submergat in ipsam civitatem Pisanam aquis diluvii
omnem carnem.  Sed hic oritur una questio, que talis est.  Ipse
autor condemnat Pisanos, qui filios et nepotes comitis Ugolini,
qui erant innocentes, pro peccato patris condemnaverunt ad tam
crudelem mortem, et hic optat submersionem omnium Pisanorum, cum
non omnes consenserint in hanc mortem.  Respondeo: Iuste et
rationabiliter optat autor destructionem et mortem omnium
Pisanorum, et hoc quia omnes peccaverunt in comites memoratos.
Nam principes et maiores peccaverunt quia ipsos occiderunt;
populus etiam peccavit quia ipsos non defendit.  Si vero dicis
quomodo desiderat sive optat submersionem parvulorum, qui omnino
erant innocentes, cum ipse damnet peccatum commissum in filios
dicti comitis innocentes, respondeo: hoc optat in confusionem et
maiorem penam patrum; ut sicut ipse comes Ugolinus fuit plus
cruciatus in morte filiorum atque nepotum, quos fame suis oculis
vidit mori, quam in morte sua, ita optat quod ipsi Pisani in suis
filiis cruciantur morte, scilicet temporali non eterna.  Et nota
quod hoc optat ordine divino, qui aliquando punit filios pro
peccatis patrum et e converso -- pena scilicet temporali, non
autem eterna.  Unde ipse ait: Ego sum Deus zelotes, qui iudico
peccata patrum in filios usque in tertiam generationem et quartam
{^Exodus~ 20.5}.  Hoc dicit quia patres multotiens tantum vivunt
quod vident tertiam et quartam generationem.  Maximam namque
penam debemus credere quod habuit iste comes quando vidit,
propter peccatum suum filios fame mori.  Quod autem alibi dicit
Deus: Filius non portabit iniquitatem patris, et pater non
portabit iniquitatem filii {^Prophetia Ezechielis~ 18.20}, hoc
dicit quia nullus pro peccato alieno eterna pena damnatur.
..TCHR:
1833
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
89
..ENDL:
90
..LRNG:
89 90
..REFS:
LA-A10-O33-L89 A10-O33-L89
LA-A10-O33-L90 A10-O33-L90
..TEXT:
Verba sunt autoris contra civitatem Pisanam,
quam vocat novas Thebas.  Nam sicut civitas Thebana, propter
civiles discordias, de libertate et statu regio devenit in
servitutem, et de servitute postea ad nichilum est redacta, ita
Pisana civitas a magno et quasi regio statu, propter discordias
civium, in statum infimum iam devenit.  Regnum enim Sardinee,
quod de manibus Sarracenorum potenter abstulerat, et quod multis
temporibus in manu valida rexerat, propter discordias civium
suorum viliter prodidit et dannose.  Dominium maris, in quo
regnare et triumphare solebat, non solum amisit, sed per illud
sua vexilla transire non possunt.  Nobilitatem illam egregiam qua
in nobilibus civibus suis ubique pollebat ac etiam resplendebat,
et propter quam nobilis predicabatur in orbe, cum sui
destructione perdidit et amisit.  Et, ut manifeste videmus, in
manus devenit novorum civium advenarum, qui ipsam omni suo
antiquo honore et alto statu privarunt, ita quod de ipsa possumus
dicere quod dixit Christus in Evangelio de illo qui descendebat a
Ierusalem in Ierico, quod incidit in latrones qui eum
expoliaverunt, vulneraverunt, et semivivum reliquerunt.  Simili
modo Pisana civitas incidit in latrones, videlicet novos cives,
qui eam omni suo honore, statu, divitiis, et gloria
expoliaverunt; cives suos nobiles et antiquos, tam Guelfos quam
Gibellinos, aut fame peremerunt aut in carceribus mori
permiserunt, aut in exilium miserunt, aut diversis mortis
generibus occiderunt.  Et sic a capite usque ad pedes undique
vulnerata heu nunc iacet, quasi semiviva relicta.  Cuius statum
tam miserum et confusum nec sacerdos respicit nec levita.  Sed
placeat nostro pio Samaritano ipsam oculo sue pietatis respicere,
sibi per compassionem appropinquare, sua vulnera opportunis
remediis alligare, vinum correctionis et oleum miserationis
infundere, in iumentum sue longanimitatis ipsam imponere, et ad
stabulum pristinum temporum antiquorum ad laudem et gloriam
nominis Christiani cito deducere; ut ego, qui sum oriundus ex
ipsa, ante tempora mee mortis possim ex reformatione sui status,
tanquam civilis filius, gratulari.
..TCHR:
2080
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
91
..ENDL:
93
..LRNG:
91 92 93
..REFS:
LA-A10-O33-L91 A10-O33-L91
LA-A10-O33-L92 A10-O33-L92
LA-A10-O33-L93 A10-O33-L93
..TEXT:
Hic incipit tertia pars Cociti, que dicitur
Tholomea, in qua puniuntur proditores amicorum et novorum
parentum.  Et dicitur Tholomea vel a Tholomeo, duce Iericho, vel
a duobus Tholomeis, patre et filio, qui fuerunt reges Egypti,
quorum duo suos amicos et novos parentes dolose occiderunt, et
tertius amicum suum beneficum decapitari mandavit.  Quarum
proditionum nefandas istorias per ordinem videamus.  Fuit enim in
populo Iudeorum, sicut legitur in primo libro Machabeorum, ultimo
capitulo {I ^Machab.~ 16.11}, quidam nomine Tolomeus, filius
Abobi, qui fuit constitutus dux in campo Iericho, et habebat
argentum et aurum multum.  Erat enim gener Symonis, summi
sacerdotis.  Et exaltatum est cor eius, et volebat obtinere
regionem, et cogitabat dolum adversus Symonem socerum suum et
filios eius {^Br.~ suos} ut tolleret eos.  Simon autem,
perambulans civitates que erant in regione Iudee, et
solicitudinem gerens earum, descendit in Ierico ipse et duo filii
eius, Mathatias et Iudas.  Et suscepit eos Tholomeus filius Abobi
cum dolo, et fecit eis convivium magnum, et abscondit illic
viros.  Et cum inebriatus esset Symon et filii eius, surrexit
Tholomeus cum suis et sumpserunt arma sua, et intraverunt in
convivium, et occiderunt eum et duos filios eius, et quosdam
pueros eius.  Et fecit deceptionem magnam in Israel, et reddidit
mala pro bonis.
..TEXT:
Fuit et alius Tholomeus, rex Egypti, de quo habetur in
eodem libro Machabeorum, XI+o~ capitulo {I ^Machab.~ 11.1}, quod
ipse dedit filiam suam Cleopatram in uxorem Alexandro regi Syrie;
qua parentela peracta, congregavit Tholomeus exercitum sicut
arenam maris et naves multas.  Et querebat obtinere regnum
Alexandri dolo, et addere illud regno suo.  Et intravit Syriam
verbis pacificis, et aperiebant ei civitates, et occurrebant ei,
quia mandaverat rex Alexander exire obviam ei, eo quod socer suus
esset.  Cum autem intraret Tholomeus in civitates, ponebat
custodias militum in civitatibus singulis.  Postquam vero multas
civitates Asye tali dolo obtinuisset, cogitabat in generum
consilia mala.  Sed et Cleopatram abstulit sibi, et dedit eam in
uxorem Demetrio, et intravit Anthiochiam civitatem Alexandri.
Quod audiens Alexander, venit contra eum in bello; sed Tholomeus
fugavit eum.  Et fugit Alexander in Arabiam, ut ibi protegeretur.
Rex autem Arabie abstulit caput Alexandri et misit illud
Tholomeo.  Tunc exaltatus est Tholomeus, et imposuit duo
diademata capiti suo, ut regnaret super duo regna, scilicet
Egypti et Asie.  Et mortuus est die tertia.
..TEXT:
Ab istis itaque duobus Tholomeis nefandis tertia pars
Cociti merito appellatur, quia isti duo dolosis ingeniis
amicitias contraxerunt, et insuper parentele copulas addiderunt;
et hoc ut melius possent, primus in socerum, secundus in generum,
dolosas et fraudulentas nequitias operari.  Potest etiam ista
pars Cociti a quodam alio Tholomeo, filio suprascripti secundi
Tholomei et fratre Cleopatre, nominari.  Nam iste tertius
Tholomeus, dum esset obses Rome, magna fuit a Pompeio tutela
nutritus; et dum esset adultus, corona sui paterni regni fuit ab
ipso egiptiaca coronatus, et sic in regnum transmissus.  Ad quem
Tholomeum, tanquam ad filium et amicum, post bellum Pharsalicum
confugit ipse Pompeius.  Quem ut Tholomeus Nilum intrasse
cognovit, statim baronum suorum consilium convocavit, petens ab
eis utrum Pompe[i]um fugatum et debellatum a Cesare deberet
expellere vel tenere.  Tunc unus miles Egypti, nomine Fotinus,
dedit consilium Tholomeo ut non haberet respectum nec ad virtutes
Pompei, nec ad humanitates ab ipso receptas, et neque ius et fas,
seu fidem, erga eum audeat observare.  Unde Lucanus in VIII+o~ de
isto nefando consilio inquit:
..TEXT:
<<<FORMATTING-OFF>>>
     Ausus est Pompeium leto damnare Fotinus
     <Ius et fas multos faciunt, Tholomee, nocentes>.
..TEXT:
<<<FORMATTING-OFF>>>
                        {^Phars.~ VIII. 483-484}
..TEXT:
Quasi dicat: O Tholomee, si secundum ius divinum et fas humanum
humaniter receperis istum, eris nocens Cesari.  Et sequitur:
..TEXT:
<<<FORMATTING-OFF>>>
     <Dat penas laudata fides cum sustinet>, inquit.
     <Quos fortuna premit, fatis accede deisque,
     Et cole felices, miseros fuge>.
..TEXT:
<<<FORMATTING-OFF>>>
                        {^Phars.~ VIII. 485-487}
..TEXT:
Quasi dicat: O Tholomee, si fidem Pompe[i]o quam sibi teneris
servare volueris, laudaberis inde, sed Cesar veniet et dabit tibi
penam.  Et ideo quos fortuna premit, sustinere noli.  Sed accede
ad fata, et quos fata deique exaltant, cole; quos vero deprimunt,
fuge, quia nulla fides unquam miseros elegit amicos.  Tunc omnes
Fotini consilio assenserunt, et deliberato consilio, ab ipso fuit
rege nefario ordinatum atque sancitum, ut statim quod Pompeius
applicaret ad terram, capite privaretur.  Hic exclamat Lucanus
contra Tholomeum, libro ut supra:
..TEXT:
<<<FORMATTING-OFF>>>
                     Nescis, puer improbe, nescis
     Quo tua sit fortuna loco: iam iure sine ullo
     Nili sceptra tenes; cecidit civilibus armis
     Qui tibi regna dedit.
..TEXT:
<<<FORMATTING-OFF>>>
                        {^Phars.~ VIII. 557-560}
..TEXT:
Quasi dicat: Non fuit ab hostibus debellatus, quia semper et
ubique vincebat in mundo, sed pietate et dulcedine patrie sue
ductus, se ipsum debellare permisit.
..TEXT:
De nequitia istius Tholomei habes supra, secundo circulo,
cantu V+o~ {*comm. ad v. 63*}.  Pompeius vero, intrans Nilum,
invenit satellites Tholomei ad scelus nefarium perpetrandum.
Ipse autem, ut vidit cominus enses nudos, sicut ait Lucanus:
..TEXT:
<<<FORMATTING-OFF>>>
     Involvit vultus atque, indignatus apertum
     Fortune prebere, caput; tunc lumina pressit
     Continuitque animam, ne quas effundere voces
     Vellet, et eternam fletu corrumpere famam.
..TEXT:
<<<FORMATTING-OFF>>>
                        {^Phars.~ VIII. 614-617}
..TEXT:
Tunc unus ex satellitibus qui vocabatur Achillas funesto
mucrone primo Pompei latera perforavit, et postea illud
venerabile caput, quod tribus fuerat coronis triumphalibus
coronatum, crudeli cede mactatum a Tholomeo cum anulo ipsius
Pompei portavit.  Quidam autem miles Pompei, nomine Codrus,
corpus sine capite in ripa Nili paupere rogo cremavit, et cineres
sepeliens locum modico saxo signavit, dicens:
..TEXT:
<<<FORMATTING-OFF>>>
     <Hic situs est Magnus>.  Placet hoc, Fortuna sepulcrum.
..TEXT:
<<<FORMATTING-OFF>>>
                        {^Phars.~ VIII. 793}
..TEXT:
Tholomeus vero Pompei caput, ne putresceret, aromatibus
condi mandavit et illud Cesari reservavit.  Cesar autem, ut
Emathia satiatus cede recessit, cetera pondera curarum proiecit
ad terram, intentus solummodo insequi vestigia Pompeiana.  Et cum
intraret Egyptum, nesciens aliquid de morte Pompei, venit sibi
obviam, a rege transmissus, crudelis satelles, gestans in manibus
dira dona, caput scilicet Magni Pompei, egyptiaco velamine
coopertum, et anulum quem solitus erat in manu gestare, et ait ad
Cesarem, iuxta Lucanum, libro VIIII+o~:
..TEXT:
<<<FORMATTING-OFF>>>
     <Terrarum domitor, romane maxime gentis,
     Rex tibi pelleus terre pelagique labores
     Donat>.
..TEXT:
<<<FORMATTING-OFF>>>
                        {^Phars.~ IX. 1014; 1016-1017}
..TEXT:
Et hoc dicto, caput discooperuit.  Quod cum Cesar illud vidisset,
licet letitiam haberet in corde, tristitiam tamen ostendit in
vultu.  Lucanus, libro ut supra:
..TEXT:
<<<FORMATTING-OFF>>>
                  Lacrimas non sponte cadentes
     Effudit gemitusque expressit pectore leto.
..TEXT:
<<<FORMATTING-OFF>>>
                        {^Phars.~ IX. 1038-1039}
..TEXT:
Et ait ad milites Tholomei: <Vos autem condite busto tanti caput
ducis, cineresque in litore fusos colligite, atque sparsis date
manibus urnam.  Sentiat adventum soceri, vocesque mei audiat
lacrimantis> {^Phars.~ IX. 1089-1094 (^adapted~)}.  Cato vero,
audita morte Pompei, ait ut scribit Lucanus, ut supra:
..TEXT:
<<<FORMATTING-OFF>>>
     O felix cui summa dies fuit obvia victo,
     Et cui querendos Pharium scelus obtulit enses.
     Forsitan in soceri potuisset vivere regno.
..TEXT:
<<<FORMATTING-OFF>>>
                        [^Phars.~ IX. 208-210}
..TEXT:
Glosa: sed non sine pudore.  Sequitur:
..TEXT:
<<<FORMATTING-OFF>>>
     Scire mori, sors prima viris, sed proxima cogi.
     Et michi, si fatis aliena in rura venimus,
     Fac talem, fortuna, Iubam; non deprecor hosti
     Servari, dum me servet cervice recisa.
..TEXT:
<<<FORMATTING-OFF>>>
                        {^Phars.~ IX. 211-214}
..TCHR:
7710
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
97
..ENDL:
99
..LRNG:
97 98 99
..REFS:
LA-A10-O33-L97 A10-O33-L97
LA-A10-O33-L98 A10-O33-L98
LA-A10-O33-L99 A10-O33-L99
..TEXT:
^PRIMA COMPARATIO.~  Lictera plana est.
..TCHR:
39
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
100
..ENDL:
102
..LRNG:
100 101 102
..REFS:
LA-A10-O33-L100 A10-O33-L100
LA-A10-O33-L101 A10-O33-L101
LA-A10-O33-L102 A10-O33-L102
..TEXT:
^SECUNDA COMPARATIO.~  Lictera plana est.
..TCHR:
41
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
104
..ENDL:
108
..LRNG:
104 105 106 107 108
..REFS:
LA-A10-O33-L104 A10-O33-L104
LA-A10-O33-L105 A10-O33-L105
LA-A10-O33-L106 A10-O33-L106
LA-A10-O33-L107 A10-O33-L107
LA-A10-O33-L108 A10-O33-L108
..TEXT:
Ab istis itaque Tholomeis, qui amicitias et
novas parentelas dolosis proditionibus violarunt, tertia pars
Cociti, in qua eorum similes puniuntur, iuste et merito
appellatur.  In qua quidem parte et loco ponit autor tres maximos
proditores: unum Romandiolum et duos Ianuenses, quorum duo
vivebant quando autor istam condidit comediam.  De primo poetice
sic pertractat: Dicit enim quod dum appropinquaret ad centrum,
ambulans per Tholomeam, sentiit aliquantulum venti, et ait ad
Virgilium: <Istum ventum quis movet? non est huc inferius omnis
vapor extinctus?>  Sentiens enim autor ventum in centro terre,
miratus est; et hoc quia, per suam soliditatem et compactam
naturam, ventum creare non potest.  In cavernis autem ipsius
terre bene generatur ventus, scilicet in hunc modum, secundum
Bedam: Aer enim labilis est nature, et ideo subintrat cavernas
terre et exit.  Cum autem una pars nititur exire et alia
subintrare, fit conflictus inter aerem intrantem et aerem
exeuntem; et ex tali conflictu ventus taliter generatur.  Et ideo
insule Eolie dicuntur regiones esse ventorum, quia sunt totaliter
cavernose.  Centrum vero terre, quia ibi est terra solida, et
compacta et ab aere multum distans, ventum, nisi fictione
poetica, habere non potest.  Fingit autem hic autor Luciferum in
centro terre infixum, oculis lacrimantem, tres peccatores
dentibus corrodentem, et motu suarum alarum ad penam proditorum
Cociti glaciem congelantem.  Ex tali igitur motu alarum ventus
ibidem sentitur.  Unde poeta ait ad poetam:
..TEXT:
<<<FORMATTING-OFF>>>
                       <Avaccio sarai dove
     di ci@o ti far@a l'occhio la risposta,
     vegendo la cagion che 'l fiato piove>.
..TCHR:
1614
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
118
..ENDL:
120
..LRNG:
118 119 120
..REFS:
LA-A10-O33-L118 A10-O33-L118
LA-A10-O33-L119 A10-O33-L119
LA-A10-O33-L120 A10-O33-L120
..TEXT:
Et hoc dicto unus ex proditoribus ibi fixis
clamavit ad eos ea que habentur in textu.  Iste itaque fuit
quidam miles de fratribus Gaudentibus de provincia Romandiole,
frater scilicet Alberigus, qui quandam parentelam cum quibusdam
suis civibus dolose contraxit.  Qua parentela contracta, post
longum tempus omnes de illa prosapia ad convivium invitavit; quos
omnes, tam parvos quam magnos, postquam fuerunt cibo vinoque
repleti, occidi per suos satellites taliter ordinavit.  Postquam
enim cuncta essent fercula iam comesta, frater Alberigus
servitoribus ait: <Veniant fructus>.  Ad quam vocem satellites
armati, nudis ensibus, in convivium intraverunt et omnes, sicut
ille proditor per longum ante tempus premeditaverat, occiderunt.
Ideo ipse proditor ait autori, ut habetur in textu:
..TEXT:
<<<FORMATTING-OFF>>>
                    <I' son frat'Alberigo;
     i' son quelli de' frutti del mal orto,
     che qui riprendo dattero per figo>.
..TEXT:
Hoc dicit ad insinuandum maximam penam quam sustinet in inferno,
quia pro ficu recipit dactilum.  Quasi dicat: Ego dedi amicis et
novis consanguineis meis, quos occidi mandavi, dulces ficus
respectu pene qua in hac glacie iuste meritoque tormentor.  Quia,
quantum dactilus excedit ficum, tantum pena mea excedit illam
quam proditorie intuli in illos quos occidi mandavi.
..TCHR:
1258
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
121
..ENDL:
123
..LRNG:
121 122 123
..REFS:
LA-A10-O33-L121 A10-O33-L121
LA-A10-O33-L122 A10-O33-L122
LA-A10-O33-L123 A10-O33-L123
..TEXT:
Audiens autem Dantes quod iste qui sibi
loquebatur erat frater Alberigus, quem vivum esse sciebat, ait
admirative ad eum: <Es tunc adhuc mortuus?>  Et ille: <Qualiter>,
inquit, <corpus meum stet in mundo superius, nullam scientiam
porto>.  Tamen unum tibi dico, quod statim quod anima talem
proditionem ordinat qualem ordinavi ego, contrahere scilicet
amicitias ac etiam parentelas ut sic in confidentes posset
inferre mortem, corpus suum ab uno demone aufertur, qui illud
tanto tempore gubernat et regit quanto illa misera anima cum suo
corpore habitare debebat.
..TCHR:
555
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
124
..ENDL:
126
..LRNG:
124 125 126
..REFS:
LA-A10-O33-L124 A10-O33-L124
LA-A10-O33-L125 A10-O33-L125
LA-A10-O33-L126 A10-O33-L126
..TEXT:
Antropos [^sic~] est unum ex tribus Fatis,
que pagani cursui et statui humane vite a diis esse data
dicebant.  Nam statum et cursum humanum a tribus Fatis ordinatum
esse credebant {^Br.~ dicebant}.  Et dicitur primum Fatum Cloto,
secundum Lachesis, tertium vero Antropos.  Cloto ponebatur ab
ipsis super generationem humanam; Lachesis super vitam; Antropos
vero super mortem.  Unde ad modum trium dominarum antiquitus
pingebantur.  Prima colum portabat; secunda nebat; sed tertia
occabat.  Unde versus: Cloto colum baiulat Lachesis attrahit
{^Br.~ net}, Antropos occat.  Prima habet producere de non esse
ad esse.  Ideo Cloto interpretatur <evocatio>, quia habet evocare
id quod non erat, sicut in generatione apparet, in qua fetus
producitur, qui non erat.  Secunda habet protrahere de tempore ad
tempus, sicut de infantia ad pueritiam, de pueritia ad
adolescentiam, de adolescentia ad iuventutem, et de iuventute ad
senectutem.  Ideo Lachesis interpretatur <protractio>, quia vitam
protrahit et extendit.  Tertia habet vitam per mortem finire;
ideo Antropos interpretatur <sine conversione>, quia post mortem
homo non redit ad prima.
..TCHR:
1117
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
137
..ENDL:
141
..LRNG:
137 138 139 140 141
..REFS:
LA-A10-O33-L137 A10-O33-L137
LA-A10-O33-L138 A10-O33-L138
LA-A10-O33-L139 A10-O33-L139
LA-A10-O33-L140 A10-O33-L140
LA-A10-O33-L141 A10-O33-L141
..TEXT:
Facta mentione de fratre Alberigo, autor ad
Brancam de Auria et suum consortem pariter se extendit, ponens
ipsius animam pro peccato proditionis in Cocito puniri et suum
corpus in mundo ab uno demone gubernari.  Cuius proditionis
ystoria ista est: Branca enim de Auria, natione Ianuensis, per
XIIII annos quandam proditionem mente concepit antequam illam
operibus propalaret.  In regno nempe Sardinee erat unus prepotens
homo qui dicebatur Micheri Zancari, de quo habetur supra cantu
XXII {*v. 88*}, malabulgia V.  Cum isto itaque Sardo Branca de
Auria et unus suus consors dolose amicitiam contraxerunt, et
insuper ei sororem dicti Branche in uxorem ipsi dederunt.  Qua
amicitia et parentela contracta, isti duo de Auria dictum Sardum,
ut suum possiderent dominium, in quodam convivio occiderunt.
..TEXT:
Sed circa istam partem, ista poetica narratio seu fictio,
quam de descensu animarum in hanc partem Tholomee ante mortem
corporum poetice [ista] fingit autor, videtur inconveniens et
absurda, quod homo scilicet damnatus quam diu vivit esse dicatur,
cum beatus Augustinus in libro ^De Verbis Domini~ dicat quod de
nullo desperandum est quam diu patientia Dei ad penitentiam ipsum
expectat.  Sed Deus expectat hominem usque ad mortem.  Et glosa
super illud Psalmi {*^Ps.~ 102.3*}, qui sanat omnes infirmitates
tuas, dicit quod omnipotenti medico nullus insanabilis langor
occurrit.  Sed beatus Thomas de Aquino, in secunda serie,
questione XIIII+a~ {^Summa Theol.~ Secunda Secundae, quaestio
XIV, art. ii}, verbis Agostini respondet dicens quod de nemine
disperandum est in hac vita, considerata omnipotentia et
misericordia Dei.  Sed considerata conditione peccati, dicuntur
aliqui filii diffidentie, ut habetur Ad Ephesios, secundo.
Boetius autem in libro ^De Consolatione,~ glose super Psalmum,
respondere videtur: <Si opera>, inquit, <medicantis expectas,
oportet ut vulnus detegas> {^De Cons. Phil.~ I, pr. 4. 5}.  Sed
quia obstinati nec Dei misericordiam attendunt nec medico vulnus
ostendunt, ideo ante mortem iam damnati non immerito esse
dicuntur.  Unde peccatum obstinationis est una sex speciarum
peccati in Spiritum Sanctum, sicut ponit Magister, XL
distinctione secundi libri ^Sententiarum.~  Species autem peccati
in Spiritum Sanctum sunt iste: Desperatio, Presumptio,
Impenitentia, Obstinatio, Impugnatio agnite veritatis, et
Invidentia superne gratie.  Cum itaque isti proditores ex eorum
operibus obstinati in malo esse videantur, merito statim quod
tales proditiones ordinant, damnati finguntur.  Nam sicut homo
sanctus et bonus, cum ad summum culmen perfecte vite pervenerit,
a terrenis dicitur elevatus et in Deum totaliter transformatus,
unde licet sit in terra, tamen in celum dicitur habitare; ut
Apostolus, qui dicebat nostra conversatio in celis est {^Ep. ad
Galateos~ 2.20}; ita homo malus et nequam, dum in profundum
malorum venerit et Dei misericordiam contemnit, potest dici,
licet sit in mundo, in inferno dannatus et in dyabolum quodammodo
transformatus.  Et sicut opera boni viri non humana sed divina
esse censentur, sicut exemplum ponit beatus Bernardus de ferro
ignito, quod totum transit de ferro in ignem, ita opera malorum
hominum, et maxime proditorum, possunt dici opera non virorum,
immo demonum.  Unde, sicut Apostolus dicebat: Vivo ego, iam non
ego; vivit vero in me Christus; ita homo obstinatus in malo
potest dicere: <Vivo ego, iam non ego; vivit vero in me demon>.
Isto itaque modo ponit Dantes quod anime talium proditorum in
dyabolum transformate, ante mortem suorum corporum, sint damnate.
Nam mala conscientia, dum in malo est totaliter obstinata, est
quasi sepulcrum anime iam damnate; et quia eius opera sunt omnino
diabolica, ideo tale corpus a demone dicitur gubernari; quia
licet ibi sit anima, tamen per obstinationem in penis dicitur
cruciari, et per desperationem quicquid suggerit dyabolus non
desinit operari.  Et hoc manifeste apparet in morte talium qui de
peccatis suis conpungi et ad Deum converti non possunt, sicut
patet in isto Branca de Auria, qui in obstinatione et
desperatione ultimum clausit diem.  Nam cum sui nepotes et alia
sua familia sibi dicerent: <Domine, ecce tu moreris; que iura
possumus nos ostendere de castris, terris, et villis, quas tu
usque hodie possidisti et nobis post tuam mortem possidenda
relinquis?>  Quibus ille: <Videte>, inquit, <cartas et
instrumenta in quibus sunt iura mea, cum quibus possedo et tenui
ea que vobis possidenda relinquo>.  Et elevata manu, ostendit eis
ensem, qui ad caput lecti in camera dependebat.  Et subiunxit:
<Vos autem, exemplo mei, utamini iure isto.  Si quis autem
petierit vobis cartas, ostendite eis ensem, et sic tenebitis que
vobis tenenda dimitto>.
..TCHR:
4603
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
33
..LINE:
150
..ENDL:
150
..LRNG:
150
..REFS:
LA-A10-O33-L150 A10-O33-L150
..TEXT:
|et cortesia fu lui esser villano.~  ^SECUNDUM
NOTABILE.~  In hoc notabili admonemur quod curialitas et
humanitas omnibus exhibenda non est.  Nam, quia frater Alberigus
fuit crudelis erga suos consanguineos et amicos, ideo autor sibi
humanitatem quam petebat noluit exhibere.  Crudelibus enim et
obstinatis in malo, compati de eorum miseriis non debemus, nec in
eis in aliquo subvenire, imo facere eis contrarium, curialitas
est et virtus.  Ideo ait: ^cortesia fu lui esser villano.~  Et
vulgare proverbium ait: <Chi fa honore al villano fa onta a Dio>.
..AUTH:
..PUBL:
..EDTR:
..NOTE:
..DENT:
..BTXT:
..TCHR:
