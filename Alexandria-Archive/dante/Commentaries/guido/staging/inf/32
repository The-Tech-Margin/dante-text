..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
I
..CTCA:
10-Inferno
..CNTO:
32
..TEXT:
|Proemio.~  ^Incipit XXXII' cantus prime cantice Comedie.~
..TEXT:
In isto XXXII+o~ cantu et in sequentibus autor tractat de
nono et ultimo circulo inferni, qui grece vocatur ^Kochiton~,
latine vero ^Cocitus~; quem quidem circulum in quatuor partes
dividit et distinguit: prima pars dicitur Cayna; secunda
Anthenora; tertia Tholomea; quarta vero Iudeca.  Prima
denominatur a Caym, filio Ade, et in ista ponit proditores sui
sanguinis sive domus.  Secunda denominatur ab Anthenore troyano,
et in ista ponit proditores sue patrie sive partis.  Tertia
denominatur a Tholomeo, rege Egypti, vel a Tholomeo, duce Ierico;
et in ista ponit proditores carorum amicorum et consanguineorum.
Quarta vero denominatur a Iuda Scarioth; et in ista ponit
proditores beneficorum dominorum.  In isto vero cantu tractat de
prima parte et aliquantulum de secunda.  Et incipit prima pars
Cociti, que dicitur Cayna, ibi: <Come noi fumo gi@u nel pozzo
scuro> {*v. 16*}, et finit ibi: <Poscia vid'i' pi@u di mille visi
cagnazzi> {*v. 70*}.  Secunda vero pars, que dicitur Anthenora,
incipit ibi: <Et mentre c'andavamo inver lo mezzo> {*v. 73*}], et
finit in sequenti cantu, ibi: <et li altri due che suso 'l canto
appella> {*^Inf.~ XXXIII. 90*}.
..TEXT:
In isto XXXII cantu continentur sex comparationes {*vv.
25-27; 31-33; 49-51 [2]; 127-129; 130-132*} et unum notabile {*v.
133*}.
..TCHR:
1320
..AUTH:
..PUBL:
..EDTR:
..NOTE:
..DENT:
..LINE:
..ENDL:
..LRNG:
..REFS:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
I
..CTCA:
10-Inferno
..CNTO:
32
..BTXT:
|Deductio textus de vulgari in latinum.~
..BTXT:
Deveniens Dantes ad nonum et ultimum circulum infernalem,
qui est positus in profundo, volensque nobis situm et modum dicti
circuli designare, facit in principio istius cantus trigesimi
secundi quoddam prohemium in hunc modum: si ego haberem rimas
asperas, duras, et fractas, sicut tristi foramini, idest puteo,
conveniret, super quem puteum vel foramen circuli alii omnes
premunt, ego exprimerem de meo conceptu plenius suum sucum.  Sed
quia non habeo illas rimas, non absque timore ad narrandum ea que
debeo me conduco.  Quia non est hoc opus quod fieri debeat sine
multa providentia et cautela, describere scilicet vel designare
fundum toti universo, nec etiam est hoc opus summendum vel
narrandum a lingua que matrem nominet seu patrem.  Sed ille
domine adiuvent meum versum que adiuverunt Amphionem ad
claudendum Thebas, ita quod a facto mea narratio non sit diversa.
O super omnes male creata plebs, que stas in loco de quo loqui
est durum, melius fuisset vobis quod hic fuissetis pecudes sive
capre.  Facto vero prohemio, ad narrandum accedit dicens: Quomodo
sive quando nos fuimus inferius in puteo obscuro sub pedibus,
scilicet gyganteis, plus satis in ymo, et ego respiciebam adhuc
ad altum murum -- subaudi putei -- michi audivi dici: <Respice
quomodo transis; vade sic quod tu non calces cum plantis capita
fratrum miserorum atque lassorum>.  Ad quas voces ego me revolvi,
et vidi ante me et subtus pedes meos unum lacum qui, propter
gelu, habebat vitri similitudinem et non aque.  Et inducit hic
autor quandam comparationem, ut congelationem illius lacus melius
intelligere valeamus, dicens: Nunquam fecit suo cursui tam
grossum velum in hieme Danubium in Austria, nec Thanais sub
frigido celo, sicut erat ibi.  Quia si Tambernich seu Petrapana
super illum congelatum lacum cecidisset, solummodo in ora eius
alicuius crepitationis sonitum non fecisset.  Et sicut ad
cloassandum stat rana, cum ore extra aquam, quando femina
rusticana somniat spicas colligere in estate, ita vidi ibi umbras
dolentes confictas in illa glacie usque ad partem verendam,
mittendo dentes in notam ciconie, sive cantum.  Quelibet autem
ipsarum umbrarum tenebat inferius faciem revolutam, ab ore quarum
frigus et ab oculis cor triste -- subaudi videtur -- et inter
ipsas testimonium procuratur.
..BTXT:
Postquam vero autor generalem conditionem istarum
animarum narravit, ad singularia et specialia sic procedit
dicens: Quando in circuitu aliquantulum ego vidi, revolvi me ad
pedes et vidi duos ita strictos quod habebant pilos capitis simul
mixtos.  Ad quos ego inquiens: <Dicatis michi, o vos qui sic
pectora constringitis, qui vos estis>.  Tunc illi ad autorem
capita erexerunt, quorum oculi, qui primo interius molles erant,
usque ad ora lacrimas profuderunt.  Sed propter gelu ita lacrime
in oculis congelarunt quod glacies oculos eis clausit.  Modum
autem quo istorum oculi clausi sunt, comparando declarat, dicens
quod nunquam due ligna, sive due tabule, ita una linea sunt unite
sicut illorum palpebre cum illa glacie clause sunt.  Tunc illi
habentes oculos ita clausos, quia autorem respicere nequiverunt,
iracundia victi, more duorum hyrcorum se ad invicem cum frontibus
percusserunt.  Et unus, qui propter frigus perdiderat ambas
aures, non elevando faciem, sed potius ipsam tenendo depressam,
ait ad Dantem: <Quare tantum specularis in nos?  Si vis scire qui
sunt isti duo, scias quod vallis unde fluvius Bisentii ad yma
descendit patris eorum Alberti et ipsorum fuit.  De uno enim
corpore exiverunt, totamque Caynam poteris perscrutari, et non
invenies umbram que magis sit digna in glacie ista figi.  Certe
non illa cui fuit fractum pectus et umbra cum uno ictu per manum
regis Arthu; non Focacia; non iste qui me suo capite ita premit
quod ultra videre non possum; et fuit nomatus Sassolus
Mascheroni: si tuscus es, bene scis admodo quis fuit -- subaudi
in vita.  Et ad hoc ut me non plus teneas in sermone, scias quod
ego fui Camiscione de Pazzis, et expecto Karlinum qui me --
subaudi cum tempus venerit -- excusabit>.  Post hec, dicit autor,
vidi mille visus propter frigora factos nigros, unde irruit in me
rigor, et irruet semper -- cum recordatus, subaudi, fuero -- de
gelidis illis aquis.  Et hic finit prima pars Cociti.
..BTXT:
Interim vero quod Dantes ibat versus medium ad quod omnis
gravedo undique adunatur, et ipse propter frigus eternum
tremabat; si voluntas, inquit -- supple divina -- fuit, seu
predestinatio, vel fortuna, nescio; sed transeundo inter capita
proditorum fortiter pede impegi in faciem unius.  Ille autem
plorando clamavit, dicens: <Quare me calcas?  Si tu non venis ad
crescendum vindictam Montis Aperti, quare me molestas?>  Et tunc
ego dixi magistro: <Magister mi, hic modicum me expecta, ita quod
ego de uno dubio exeam nunc per istum; postea facies
quantumcunque volueris michi festinantiam in eundo>.  Tunc dux
stetit, et ego dixi illi qui adhuc duris imprecationibus
blasphemabat: <Quis es tu, qui taliter alii imprecaris?>  Et
ille: <Sed tu quis es, qui vadis per Anthenoram percutiendo
facies alienas, ita quod si vivus esses, nimium adhuc esset?>
<Vivus sum ego, et carum tibi esse potest>, fuit mea responsio,
<si famam queris ut nomen tuum ponam inter alias notas>.  Et ille
michi: <Totum>, inquit, <contrarium concupisco.  Idcirco recede
hinc et noli me amplius molestare, quia male scis per istam
gelidam foveam adulari>.  Tunc per capillos capitis cepi eum et
dixi: <Necesse erit omnino ut aut te nomines, aut capillus hic
non remaneat tibi ullus>.  Unde ille michi: <Quantumcunque tu mea
coma me prives, non dicam tibi quis ego sim, nec etiam
demonstrabo, si super caput meum millesies tu tomabis>.  Ego
autem iam habebam suos capillos in manibus advolutos, et iam sibi
extraxeram plus quam unum crinem, ipso latrante, cum oculis
inferius revolutis, quando unus alius exclamavit: <Quid habes
tu>, inquit, <Bocca?  Non sufficit tibi cum mandibulis personare,
nisi tu latres?  Qualis autem te diabolus tangit modo?>  Tunc
ego: <Admodo nolo quod tu loquaris, nequam proditor, quia, malis
gratibus tuis de te vera nova portabo>.  Et ille: <Vade hinc, et
quicquid vis ad libitum tuum narra; sed noli tacere, si tibi
liceat hinc exire, de illo qui ita nunc habuit linguam promptam.
Ipse enim plangit hic argentum Francorum.  Poteris ergo dicere:
<Ego vidi illum de Duera, in illo certe loco ubi stant madidi
peccatores>.  Et si interrogatus fueris <Nunquit alius erat ibi?>
Tu habes iuxta te illum de Beccheria, cuius caput Florentia
amputavit.  Iohannes de Soldaneriis credo quod sit magis ultra
cum Ganellone et etiam Tribaldellus, qui aperuit Faventiam
tempore quo alii dormiebant>.  Hiis autem sic per ordinem
contemplatis, dicit autor quod dum inde recessissent, quod vidit
duos in quodam foramine congelatos, et ita stricte sibi invicem
adherentes, quod caput unius erat galerium socio cum quo erat.
Et, quemadmodum panis causa famis famelice manducatur, ita dentes
super illum posuit, in illa scilicet parte in qua cerebrum cum
nuca coniungitur.  Et inducit hic autor, comparative loquendo,
ystoriam Tydei et Menalippi, dicens: Non enim aliter Tydeus
Menalippi per indignationem tympora corrosit, quam ille
corrodebat caput illius et collum.  Ad quem ego: <O tu qui
ostendis per tam bestiale signum odium super illum quem tu rodis,
dic michi quare, per talem conventionem; quod si tu
rationabiliter erga illum te habes, sciendo ego qui vos estis et
suam offensam, ego vicem in mundo superius tibi reddam, si illa
cum qua loquor non siccetur>.  Unde ait in textu:
..BTXT:
<<<FORMATTING-OFF>>>
     se quella con ch'i' parlo non si secca.
..BTXT:
<<<FORMATTING-OFF>>>
                        (^Inf.~ XXXII. 139)
..TCHR:
7511
..AUTH:
..PUBL:
..EDTR:
..NOTE:
..DENT:
..LINE:
..ENDL:
..LRNG:
..REFS:
..TEXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
1
..ENDL:
16
..LRNG:
1 2 3 4 5 6 7 8 9 10 11 12 13 14 15 16
..REFS:
LA-A10-O32-L1 A10-O32-L1
LA-A10-O32-L2 A10-O32-L2
LA-A10-O32-L3 A10-O32-L3
LA-A10-O32-L4 A10-O32-L4
LA-A10-O32-L5 A10-O32-L5
LA-A10-O32-L6 A10-O32-L6
LA-A10-O32-L7 A10-O32-L7
LA-A10-O32-L8 A10-O32-L8
LA-A10-O32-L9 A10-O32-L9
LA-A10-O32-L10 A10-O32-L10
LA-A10-O32-L11 A10-O32-L11
LA-A10-O32-L12 A10-O32-L12
LA-A10-O32-L13 A10-O32-L13
LA-A10-O32-L14 A10-O32-L14
LA-A10-O32-L15 A10-O32-L15
LA-A10-O32-L16 A10-O32-L16
..TEXT:
In hiis XVI rithimis quinque per ordinem facit
autor: Nam primo quandam excusationem facit.  Secundo, causam
istius excusationis reddit: |ma per ch'i' non l'abbo~, etc.
Tertio, supernas virtutes invocat: |Ma quelle donne aiutino 'l
mi' verso~, etc.  Quarto, contra inventos in isto puteo invehit:
|O sopra tutte mal creata plebe~, etc.  Et sic quinto, ad
narrandum ea que vidit accedit: |Che come noi fumo gi@u nel pozzo
scuro~, etc., usque ad finem cantus.  Circa primum taliter se
excusat: Si ego haberem rimas asperas atque fractas, sicut tristi
foramini conveniret, super quod omnia alia onera premunt, ego de
meo conceptu sucum exprimerem: quasi dicat: de meis
conceptionibus convenientia verba formarem, quia alia verba
conveniunt uni rei et alia alii.  Secundum enim materiam
exquirendi sunt sermones, ut ait Philosophus.  Sed quia autor in
hoc loco vel passu tractare intendit de profundo inferni, ubi est
centrum totius universi, et ille locus sit asper et horridus
super omnia alia loca totius inferni, desiderabat tali loco verba
convenientia invenire, ut verba secundum materiam consonarent.
Facta excusatione, reddit causam huius excusationis dicens: Sed
quia ego non habeo -- subaudi verba convenientia tali loco --
idcirco non sine timore ad narrandum -- subaudi profundum inferni
-- me ipsum conduco.  Quia non est hoc opus improvide assumendum,
describere scilicet fundum toti universo, nec a lingua enarrandum
que |matrem~ vocitet seu |patrem~; quasi dicat: propter duo enim
est valde arduum et difficile quod intendo: Et primo, ratione
loci distantis, qui est ita remotus ab orbe; secundo, ratione
persone narrantis, quia homo male corporis [sarcina] oneratus.
Nam ista veridice enarrare non bene conveniunt hominibus carnis
sarcina pregravatis, sed substantiis separatis vel sanctis viris,
a terrenis ad Deum totaliter elevatis.  Reddita causa sue
insufficientie, supernas virtutes more poetico in suum adiutorium
invocat, dicens: Sed ille domine adiuvent meum versum que ad
claudendum, idest ad murandum, Thebas Amphyonem iuverunt, ita
quod mea narratio a facto, idest ad opere ipsis dominabus
iuvantibus, non discrepet vel recedat.
..TEXT:
Ystoria enim Amphionis est ista: Fuit enim Amphyon rex
Thebarum; non conditor quidem urbis, quia Cadmus ipsam condidit,
sed ipsam muro circumdedit et munivit.  Cuius murationis istoria
sic fabulose componitur a poetis.  Dicunt enim quod auxilio
Musarum et sono cythare dictus Amphyon lapides de montibus
advocabat; qui lapides ad suum sonitum veniebant, et se ipsos in
muro ad invicem componebant.  Sed veritas ista est: Amphyon, qui
fuit vir Niobe, de qua habetur in secunda cantica, cantu [XXII],
fuit optimus cytarista et optimus prolocutor, qui sua
affabilitate et dulci loquela homines lapideos et petrosos ad
civiles mores et leges induxit; quibus hominibus civitatem
Thebanam replevit; et ista est vera et stabilis muratio
civitatis.  Nam, ut ait Seneca: <Non est opus regi altam sedem
construere nec muris et turribus se sepire> {I have not succeeded
in tracing this passage}.  Inexpugnabile enim munimentum est amor
civium.  Muravit etiam materiali et lapideo muro Thebas, et ut
solaretur labores murantium, ipsos dulci colloquio et sono
cythare demulcebat.  Ideo fingitur lapides advocasse.  Et de hac
materia ait Seneca, primo libro ^Tragediarum~:
..TEXT:
<<<FORMATTING-OFF>>>
     Thebanos muros natus Amphyon Iove
     Struxit canoro saxa modulatu trahens.
..TEXT:
<<<FORMATTING-OFF>>>
                        {^Hercules Furens~, 262-263}
..TEXT:
Et in quinto eodem libro:
..TEXT:
<<<FORMATTING-OFF>>>
     Saxa dulci traxit Amphyon sono.
..TEXT:
<<<FORMATTING-OFF>>>
                        {^Oedipus~, 612}
..TEXT:
Horatius etiam in sua poetria hoc idem asserit, ita dicens:
..TEXT:
<<<FORMATTING-OFF>>>
     Dictus est Amphyon thebane conditor urbis
     Saxa movere sono testudinis et prece blanda.
..TEXT:
<<<FORMATTING-OFF>>>
                        {^Ars Poetica~, 394-395}
..TEXT:
Et Statius, primo ^Thebaydos~, ubi promittit dicere facta
Thebarum, ait:
..TEXT:
<<<FORMATTING-OFF>>>
     Expediam penitusque sequar quo carmine muneris
     Iusserit Amphyon tyrios accedere montes.
..TEXT:
<<<FORMATTING-OFF>>>
                        {^Theb.~ I. 9-10}
..TEXT:
Facta invocatione, tanquam si exauditus esset, autor in
animas proditorum secundo invehit, ipse dicens: <O plebs, que
super omnes alias plebes, idest congregationes vel gentes, male
creata es; non quod a Deo male creata sit, quia Dei perfecta sunt
opera -- et vidit Deus cuncta que fecerat, et erant valde bona --
sed quia suis malis operibus sit damnata, que stas in loco de quo
loqui est valde durum, melius fuisset vobis quod in hoc mundo
fuissetis pecudes sive capre>.  Unde in textu: |mei foste state
qui pecore o zebe!~
..TEXT:
|Zebe~ enim [in] lingua florentina <capram> sonat.
Postquam vero autor quarto loco in istos proditores invexit, nunc
in isto et ultimo ad narrandum ipsorum penas, que in sequentibus
continentur, accedit.  Et circa hoc breviter tria facit: Nam
primo describit qualitatem et situm noni et ultimi circuli
infernalis; secundo, quia iste circulus in quatuor partes
dividitur, tractat de prima parte ipsius, que appellatur Cayna;
tertio, postquam tractavit de prima parte, tangit aliquantulum de
secunda, que dicitur Anthenora.
..TCHR:
4937
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
19
..ENDL:
21
..LRNG:
19 20 21
..REFS:
LA-A10-O32-L19 A10-O32-L19
LA-A10-O32-L20 A10-O32-L20
LA-A10-O32-L21 A10-O32-L21
..TEXT:
Quantum ad primum, describendo nonum circulum,
sic procedit: Dicit enim quod, postquam Antheus ipsum in fundo
deposuit, quod ipse audivit unam vocem dicentem sibi: <Respice
quomodo transis: vade ita quod cum pedibus non conculces capita
fratrum miserorum atque lassorum>.
..TCHR:
268
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
22
..ENDL:
24
..LRNG:
22 23 24
..REFS:
LA-A10-O32-L22 A10-O32-L22
LA-A10-O32-L23 A10-O32-L23
LA-A10-O32-L24 A10-O32-L24
..TEXT:
Tunc Dantes oculos ad yma deiecit, et vidit sub
pedibus suis unum lacum adeo congelatum, quod potius vitreus quam
aqueus videbatur.
..TCHR:
130
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
25
..ENDL:
30
..LRNG:
25 26 27 28 29 30
..REFS:
LA-A10-O32-L25 A10-O32-L25
LA-A10-O32-L26 A10-O32-L26
LA-A10-O32-L27 A10-O32-L27
LA-A10-O32-L28 A10-O32-L28
LA-A10-O32-L29 A10-O32-L29
LA-A10-O32-L30 A10-O32-L30
..TEXT:
Et ad duritiem istius lacus taliter congelati
clarius declarandam, inducit duas partes mundi in quibus, propter
maximum frigus, cristallus congelatur ab aqua, dicens:
..TEXT:
<<<FORMATTING-OFF>>>
     Non fece mai al corso su' s@i grosso velo,
     di verno la Danoia in Isterlicchi,
     n$e Tana@i l@a sotto 'l freddo celo,
..TEXT:
Danubium est quidam maximus fluvius in partibus
septentrionalibus, qui dividit Ungariam a Theotonia.  Hic itaque
fluvius, tempore hyemali, aliquando taliter congelatur quod
homines transeunt super illum cum equis et curribus oneratis.  In
superiori vero parte istius fluvii, hoc est in ducatu Austrie,
propter magna et intensa frigora fit cristallus.  Tanais vero est
unum aliud magnum flumen Cilicie, quod descendit de montibus
frigidissimis qui sub artico polo sunt.  De quo flumine ait
Virgilius in ^Georgicis~: <Tanaymque nivalem>.  Et hoc dicit quia
nunquam nivibus viduatur.  Unde subiungit:
..TEXT:
<<<FORMATTING-OFF>>>
     Arvaque Ripheis nunquam viduata pruinis.
..TEXT:
<<<FORMATTING-OFF>>>
                        {^Georg.~ IV. 518}
..TEXT:
Et, descendens in mare Mediterraneum, dividit Asiam ab
Europa.  Ex opposito autem est Nilus, qui similiter in
Mediterraneum mare descendens, dividit Asyam a Libia.  In
superiori vero parte ipsius Tanays sunt perpetue nives et
perpetue glacies.  Vult itaque dicere autor, quod nunquam tam
grossam glaciem atque duram fecit Danubium vel Tanays, tempore
scilicet hyemis, qualis erat illa que ad puniendum proditores in
nono circulo congelatur.  Et, ad ostendendum suam duritiam, dicit
quod si super illam glaciem infernalem caderent duo montes,
Tambernich scilicet et Pietra Pana, quod nullum ibi etiam a
lateribus facerent crepitationis sonitum vel scissuram.
Tambernic est quidam maximus mons et valde {^Br.~ bene} acutus,
in partibus Ungarie.  Petrapana [^sic~] vero est unus alius mons
magnus et valde acutus, in partibus scilicet Tuscie.
..TEXT:
^PRIMA COMPARATIO.~  Ista comparatio dicit quod nunquam
Danubium, quod est quoddam maximum flumen in Germania, dividens
Theotoniam ab Ungaria, fecit suo cursui, idest sue aque, que
semper currit, ita grossum velum, idest glaciem, in Austria per
quam transit, nec Tanays, qui {Mss. have ^que~) est unus alius
magnus fluvius sub polo artico, dividens Asyam ab Europa, fecit
etiam tam grossum velum, idest glaciem, sicut est illa que est in
ultimo circulo infernali, in qua proditores velut festuca in
glacie stant infixi.
..TCHR:
2305
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
31
..ENDL:
36
..LRNG:
31 32 33 34 35 36
..REFS:
LA-A10-O32-L31 A10-O32-L31
LA-A10-O32-L32 A10-O32-L32
LA-A10-O32-L33 A10-O32-L33
LA-A10-O32-L34 A10-O32-L34
LA-A10-O32-L35 A10-O32-L35
LA-A10-O32-L36 A10-O32-L36
..TEXT:
Designata conditione istius lacus, designat
autor modum per quem in eo anime stant infixe, dicens:
..TEXT:
<<<FORMATTING-OFF>>>
     Et com'a gracidar si sta la rana
     col muso fuor de l'acqua, quando sogna
     di spigolar sovente la villana;
     livid'insin l@a dov'appar vergogna
     l'ombre dolenti fitte ne la ghiaccia,
     mettendo denti in nota di cicogna.
..TEXT:
Volens autor de proditoribus et proditionibus
pertractare, in hac particula duo facit: Nam primo ponit modum et
formam quomodo ipsi proditores in ista eterna glacie stant
infixi, dicens quod, quemadmodum rana stat ad cloassandum cum
capite extra aquam, illo scilicet tempore quando mulier rusticana
somniat spicas colligere, ita proditores in illa glacie
corporibus stant infixi, capitibus vero extra ululando deplorant.
Et circa istam primam partem, nota pulcerrimam comparationem quam
inducit de femina rusticana.  Femina enim ruris, tempore scilicet
messis, tota die laborat spicas recolligere post metentes.  In
sero vero, vadens lassa dormitum, tota nocte somniat spicas
colligere, sicut vigilando collegit.  Ubi nota quod homo illud
quod vigilando solicite facit vel cogitat, in somno [^sic~] se
somniat operari.  Sicut ille qui tota die equitat vel navigat, in
somnio videtur sibi equitare vel navigare; et sicut ille qui cum
magno terrore suorum inimicorum vadit dormitum, tota nocte
somniat gladios vel rumores.  Idcirco beatus Bernardus monet, in
quodam libello, quendam monacum ut cum sanctis cogitationibus et
actibus vadat ipse dormitum, dicens: <Ruminantem psalmos somnus
te occupet, ut in somno somnies dicere psalmos>.  Inducit igitur
autor istam comparationem, dicens quod sicut rana cloassat,
capite extra aquam, illo scilicet tempore quo femina ruris
somniat colligere spicas, quia illo maxime tempore cloassant rane
propter magnam scilicet siccitatem, pluviam suo more petentes,
quia fastidiunt aquam siccitate corruptam, ita ille anime in
glacie stant infixe, capitibus vero extra deplorant clamoribus
dolorosis.
..TEXT:
Secundo vero ponit formam et modum istius dolorosi
clamoris, dicens quod iste anime in glacie sic defixe, propter
frigus intolerabile quo laborant, dentibus ita strident quod
videntur notas, idest cantus, ciconie imitari.  Et hoc est quod
ait Dominus in Evangelio: Ibi erit fletus et stridor dentium
{^Matth.~ 8.12}.  Nam dentium stridor causatur ex frigore, sicut
videmus in febricitantibus, qui in accessu frigoris dentibus
strident.  Ideo bene ait autor in textu: |mettendo i denti in
nota di cicogna.~  Ciconia enim, que <ibis> alio nomine
nominatur, est avis fluvialis que se ipsam purgat rostro suo;
quia quando ex ciborum multitudine sentit se gravatam, aquam
marinam intra rostrum recolligit, quam per anum ad interiora
infundit; que aqua remolliendo cibi compacti duritiem et
mordicando intestina superflua eicit et expellit.  Et isto modo
medici clisteria invenerunt.  Hec avis serpentum vescitur ovis,
et ex eis escam gratissimam deferens, pullos nutrit.  Dicitur
autem ciconia quasi <canna canens> quia concutiente rostro quasi
cum canna per longum fracta sive divisa, sonum facit, ut dicit
Ysidorus {^Etym.~ XII. vii. 16}.  Veris est nuntia, et in suo
adventu predicit novitatem.  Serpentibus autem est inimica;
rostro enim eos percutit et interficit, et quandoque devorat et
deglutit.  Humanam societatem ac frequentiam diligit: et ideo
super domos ab hominibus inhabitatas nidificare consuevit.  Et
nidum suum primum, nisi fuerit coacta, de facili non dimittit,
sed in suo recessu contra hiemem replet nidum suum terra, et cum
luto virgulas nidi et spinas compaginat, ne ventus tempestuosus
ipsum in hieme deiciat vel dissolvat.  In reditu autem suo eundem
occupat et renovat, et ab aliis avibus ipsum nidum occupare
volentes protegit et defensat.  Vivente femina, masculus causa
coitus cum alia se non sociat nec miscet; sed quo modo ad
generationis officium femine fidem servat.  Sed si aliquo casu
adulterinum concubitum presenserit, ultra secum non habitat, sed
rostro si potest eam transverberat atque necat.  Alias quam in
nido masculus feminam nunquam calcat, et incubando super ova,
masculus cum femina vices mutat.  Pullos suos miro affectu
diligit ac custodit, et ex assiduo cubitu super eos plumas
perdit.  Quando vero pater est in pascuis, mater in nido residet;
et e converso quando masculus revertitur, femina evolat, et
masculus, ut dicit Ambrosius, nidum fovet.  Ciconie maria
transvolant, et collecto agmine ad regiones calidas simul volant.
In suo autem discessu {^Br.~ recessu} habent cornices que ipsas
precedunt et, quasi ciconiis ducatum prebentes, contra aves eis
infestas pro viribus se opponunt, ut dicit Ambrosius in
^Exameron~ {^Hexameron~ Lib. V. cap. xv. 101}.  Quamvis autem
venenosa comedant, ut ranas et serpentes et huius venenum, tamen
ipsarum naturam non superat nec immutat, immo eis est refectio et
nutrimentum quod hominibus et multis animalibus est venenum.  Vi
enim caloris in earum interioribus dominantis virus veneni
extinguitur ac etiam superatur.  A pullis suis in senectute
pascuntur, nam eximiam habent erga filios pietatem; et ideo
quantum tempus impendunt in suis fetibus educandis, tantum ipse a
suis pullis vice reciproca nutriuntur, ut dicit Ambrosius in
^Exameron~, et Maximus Valerius, libro V+o~, capitulo de pietate.
..TEXT:
^SECUNDA COMPARATIO.~  Ista comparatio plana est et
nichilominus superius exarata.
..TCHR:
5260
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
37
..ENDL:
39
..LRNG:
37 38 39
..REFS:
LA-A10-O32-L37 A10-O32-L37
LA-A10-O32-L38 A10-O32-L38
LA-A10-O32-L39 A10-O32-L39
..TEXT:
Ista clausula sic exponi debet: Omnis enim
anima que in ista prima parte Cociti punitur tenebat faciem
versus yma, a quarum animarum ore procedebat frigus, et hoc
apparebat in concussione dentium; et ab oculis cor triste, hoc
est tristitia cordis, per oculorum gemitum videbatur.  Quod autem
sequitur: |tra lor testimonianza si procaccia~, hic est sensus:
Os quod dentes concutit, et oculus qui lacrimas expandit,
testimonium perhibent de pena quam habent in ista glacie
congelata.
..TCHR:
473
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
40
..ENDL:
42
..LRNG:
40 41 42
..REFS:
LA-A10-O32-L40 A10-O32-L40
LA-A10-O32-L41 A10-O32-L41
LA-A10-O32-L42 A10-O32-L42
..TEXT:
Hic incipit autor de proditoribus exemplariter
pertractare, et incipit a duobus germanis comitibus, scilicet
Albertis de Tuscia, quorum unus vocatus fuit Alexander et alter
Neapoleo; qui semper unus prodidit alium quoad vixit.  Sed ante
quam ulterius procedamus, distinguenda sunt genera et species
proditorum.  Est enim sciendum quod autor distinguit in ista
glacie, que Cocitus vocatur, proditorum quatuor species sive
genera.  Nam primum genus est prodere suam consanguinitatem;
secundum, prodere suam civitatem, patriam, sive partem; tertium,
prodere amicos; quartum, vero prodere dominos.  Primum genus est
malum; secundum peius; tertium pessimum; quartum vero, ultra quam
pessimum.  Que quidem genera sive species taliter possunt accipi
vel videri.  Sicut enim superius dictum est, fraus dupliciter
operatur: vel contra naturam, vel contra fidem; hoc est vel
contra amorem generalem et naturalem, vel contra amorem naturalem
et spiritualem.  Sunt enim, vel esse possunt, duo amores in
homine: primus qui dicitur et est naturaliter generalis; secundus
autem dicitur et est vel naturaliter vel voluntarie spiritualis.
Primus nanque amor, qui dicitur et est naturaliter generalis, est
ille amor qui in tota humana natura est naturaliter seminatus;
spiritualem fidem vel confidentiam non requirit.  Et iste amor
dictat quod illud quod tibi non vis fieri, alteri non facias, et
e contra.  Nullus enim vult decipi, et sic neminem debet
decipere.  Et quilibet vult ut omnis suus proximus sit sibi
legalis, et sic circa omnein suum proximum debet legalis
existere.  Qui igitur contra istum amorem facit, dicitur dolosus
et fraudulentus.  Et iste talis dolus et talis fraus, quia X
modis committitur, idcirco in X bulgiis superius collocatur.
Secundus autem amor, qui dicitur et est vel naturalis vel
voluntarie spiritualis, est ille amor in quo includitur et a quo
requiritur quedam fides et confidentia spiritualis, que a natura
vel ab aliquo accidenti elective procedit.  Et qui contra talem
amorem dolum vel fraudem operatur dicitur proditor.  Iste autem
amor, qui dicitur spiritualis, qui fidem et confidentiam in se
habet, a duplici fonte oriri videtur.  Primus fons est ipsa
natura; secundus vero, quedam singularis hominis electio.  A
primo fonte procedunt duo rivuli naturales: primus est
consanguinitas; secundus vero civitas, patria, sive pars.  Primus
rivulus homines naturaliter amoris vinculo conglutinat atque
ligat.  Et ideo unus in alium, natura docente, confidit, et hoc
quia sunt unus sanguis et una caro; inde consanguinitas dicitur
<communis sanguinis unitas>.  Qui igitur contra carnem et
sanguinem suum dolose aliquid machinatur, proditor appellatur.
Secundus rivulus, qui dicitur civitas, patria, sive pars, etiam
homines multum ligat.  Inde civitas dicitur <civium unitas>, quia
civium est unum velle et unum nolle.  Patria vero dicitur a
<patre>, quia, qualis amor et fides est inter patrem et filium,
talis debet esse inter patriotas et patriam, secundum sententiam
Tullianam.  Pars autem idem est quod sors.  Itaque, sicut illam
sortem que cadit super sortilegum tenet sortilegus, ita illam
partem debet partialis tenere in qua nascitur, vel quam postea
profitetur.  Homines igitur qui sunt unius civitatis, unius
patrie, vel unius professionis, naturaliter ad unum tenent.  Et
ideo, qui contra talem amorem facit, proditor iudicatur.  Et sic
patent duo rivuli qui a fonte procedunt naturalis amoris.
..TEXT:
Secundus vero fons est quedam singularis hominis electio,
cum scilicet quis eligit aliquod placibile cum quo conglutinatur
vinculo caritatis.  Et ab isto tali fonte procedunt etiam duo
rivi: Primus est amor quo quis eligit quid amandum; inde dicitur
dilectio, quasi <ex multis electio>, cum scilicet quis in una
magna multitudine eligit unum vel duos cum quibus suus animus
delectatur, et tunc diligit id quod eligit quasi se ipsum; et
sicut confidit in se ipso, ita confidit similiter in amico, et
hoc quia amicus est alter ipse, ut ait Philosophus.  Sed nota
quod non omnis qui diligitur diligit vice reciproca diligentem,
quia multi sunt amici mense qui non stant cum amico in die
necessitatis, ut ait Salomon; immo, quem fortuna fecit amicum,
infortunium facit aliquando inimicum, ut ait Boetius in libro ^De
Consolatione~ {^De Cons. Phil.~ III. v. pr.}.  Et quod peius est,
multi se dolose ostendunt amicorum amicos, et celant viscera
pravitatis usque ad tempus, idest quousque possint secure suam
ostendere pravitatem.  Et ad hoc ut possint melius suam nequitiam
occultare, cum amicis faciunt parentelas, ut illi magis confidant
in ipsis, sicut patebit exemplariter infra de fratre Alberigo,
Branca de Auria, et Tholomeo, duce Iericho.  Sed quicunque contra
amicum suum in se confidentem fuerit dolose aliquid operatus,
proditor est censendus.
..TEXT:
Sed quia superius dictum est quod prodere amicos est
gravius peccatum quam prodere civitatem, patriam, seu partem,
ideo ante quam ulterius vadamus, est videndum si hoc est verum,
vel verum esse potest.  Secundum enim omnes philosophos, tam
paganos quam Christianos, quanto bonum est maius, tanto malum
quod fit vel opponitur illi bono est gravius iudicandum;
contrarium vero hic ponitur ab autore.  Nam proditores amicorum
ponit magis in profundo quam proditores patrie; et quanto magis
ponuntur in ymo, tanto eorum nequitia gravior iudicatur.
Respondeo: Autor iste in ista parte habet respectum ad duo:
videlicet ad amorem contra quem facit talis proditio.  Amor enim
qui amatum coniungit amato est amor singulariter electivus, qui
tantam fortitudinem in se habet, quod facit aliquando hominem
oblivisci duorum superiorum amorum; sicut exemplum habemus in
primo libro ^Regum~ {I ^Regum~ 18.1} ubi Divina Pagina dicit quod
Ionathas, filius regis Saulis, tantum dilexit David quod anima
eius conglutinata est cum anima David, et dilexit eum sicut
animam suam.  Orta vero guerra inter Saulem et David, semper eum
fovit Ionathas, coram patre semper eum excusavit, secreta et
consilia patris semper sibi revelavit.  Et licet post patrem ipse
Ionathas regnare deberet, tantum ipsum diligebat quod dicebat:
<Tu regnabis post patrem meum et ego post te> {III ^Regum~ 1.13}.
Quasi diceret: Mortuo rege patre meo, tu eris rex, ego autem
primus in regno.  Cicero etiam, in libro ^De Amicitia~ ponit quod
Graccus, tempore sue seditionis, habuit quendam amicum qui
vocabatur Bissius Cumanus, qui tanto amore ligatus erat cum
Gracco, quod cum ipso contra patriam coniuravit.  Cum autem
redargueretur a quodam romano principe quod in omnibus malis
Graccum secutus fuisset, ait: <Tanto enim amore eram Gracco
coniunctus, quod quicquid ille vellet, protinus adimplessem>.  Ad
quem ille: <Si Graccus tibi mandasset ut ignem in Capitolium
immitteres, nunquid id fecisses?>  Cui Byssius Cumanus:
<Nunquam>, inquit, <voluisset.  Sed si voluisset, paruissem>.
Hic exclamat Cicero: <Videtis quam nefaria vox; et certe ita
fecit et plus etiam quam dixit.  Non enim ille paruit Tyberii
Gracchi temeritati, sed prefuit; nec se comitem sui furoris, sed
ducem prebuit> {^De Amicitia~ XI. 37}.  Et in hac parte damnat
Tullius amicitias illorum qui, causa amicorum, contra patriam
faciunt, dicens: <Nulla est excusatio peccati si amici causa
peccaveris; nam cum conciliatrix amicitie virtus sit, difficile
est amicitiam manere si a virtute defeceris> {^De Amicitia~ XI.
37 (Guido changes wording)}.  Ista igitur de causa, quia amor
amicorum facit oblivisci sue consanguinitatis et patrie, ponit
autor offensam in istum amorem maiorem esse quam sit illa que fit
in amore patrie seu partis.  Narrat Iustinus, libro primo, unam
mirabilem et inauditam dilectionem quam habuit quidam princeps
Persarum ad Darium regem.  Darius enim Babiloniam obsidebat.  Sed
cum sibi videretur difficilis expugnatio civitatis, et ob hoc
eius animus extuaret, quidam princeps, nomine Cophyrus, secreto
quosdam de sua familia advocavit; a quibus se fecit multis
verberibus toto corpore lacerari, ambasque aures ac etiam nasum
cum toto labio amputari, et sic se laceratum et detruncatum regi,
ex inopinato, se obtulit.  Cumque rex esset totus factus
attonitus, et quereret quisnam eum tam crudeliter lacerasset, ait
ad regem: <Vidi tuum animum extuare quia difficilis est captio
civitatis.  Ideoque viam et modum inveni per quem tibi potero
Babilloniam subiugare.  Fugiam nanque in Babiloniam, civibusque
dicam quod a te sim tam crudeliter laceratus.  Cumque illi
vulneribus fidem dabunt, meis consiliis adherebunt michique
fideliter tradent custodiam civitatis.  Quam cum adeptus {^Br.~
adepto} fuero, ipsius civitatis dominio potieris> {Iustinus,
^Historiae Philippicae~, Lib. I, Cap. X}.  Quod ita factum est.
..TEXT:
Patet ergo quantam vim habet dilectio amicorum.  Et ista
est una ex causis, sive unus respectus, qui movit autorem.
Secundus vero respectus quem habuit fuit iste, quod multotiens
unus homo valet plus quam una civitas.  Et ideo, secundum istum
respectum, prodere talem amicum est maius malum quam unam prodere
civitatem.  Sed considera quod, quamvis amor amicitie magnus sit,
non tamen debet aliquis ad petitionem amici aliquod enorme
committere, quia tunc talis amicitia tale nomen indebite
possideret: amicitia enim vera sine virtute stare non potest.
Idcirco dicit Tullius, in libro ut supra: <Hec lex in amicitia
sanciatur, ut neque rogemus res turpes, nec faciamus rogati> {^De
Amicitia~ XII. 40}.  Secundus vero rivus qui a fonte electionis
procedit est caritas, per quam non solum maior diligit minorem,
sed etiam quilibet bene dispositus diligit inimicum.  Prima enim
dilectio, que dicitur amicorum, est inter pares vel equales; unde
beatus Ieronimus dicit quod amicitia aut pares recipit aut facit.
Non enim potest esse amicitia inter multum distantes.  Ideo ait
Ovidius: <Non bene conveniunt nec in una sede morantur maiestas
et amor> {^Met.~ 2.847}.  Nec etiam talis amicitia extenditur ad
inimicos.  Caritas vero et maiorem ad minorem inclinat, et usque
ad inimicos brachia sua tendit; sicut exemplum habemus in fine
istius cantice ab autore, ubi loquitur de illis summis
proditoribus qui in oris Luciferi lacerantur, scilicet Iude,
Cassii atque Bruti.  Iulius enim Cesar, dum esset summus monarcha
mundi, Brutum et Cassium, licet essent sui inferiores et iam
contra eum fuissent, tanta ad se dilectione attraxit quod ipsos
summos principes in imperio suo fecit; sua secreta eis revelabat,
et ad ipsorum consilium atque nutum imperium gubernabat.  Talis
nanque dilectio maioris ad minorem caritas quodammodo est
censenda, licet non sit propter Deum.  Christus autem, filius Dei
vivi, Iudam discipulum suum fecit, quem fratrem et amicum
vocabat, cum ipso in una scutella manducabat, sibi pacis osculum
prebebat; et nichilominus ipsum sciebat suum inimicum et pessimum
proditorem.  Et ista talis dilectio est proprie a sanctis caritas
appellata.  Qui igitur suos beneficos dominos prodit, proditor
est pessimus iudicandus.  Et sic patet de duobus rivis qui a
fonte electionis procedunt.
..TEXT:
Itaque primi proditores puniuntur in prima parte Cociti,
que dicitur Cayna; secundi in secunda, que dicitur Anthenora;
tertii in tertia, que dicitur Ptolomea; quarti vero in quarta,
que appellatur Iudeca; de quibus suis locis dicetur.  In ista
itaque parte prima, que dicitur Cayna, facit autor exemplariter
mentionem de VII summis proditoribus; et primo de duobus
comitibus, quorum comitatus est in montibus Tuscie, inter ipsam
scilicet Tusciam et Lombardiam.
..TCHR:
11218
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
49
..ENDL:
51
..LRNG:
49 50 51
..REFS:
LA-A10-O32-L49 A10-O32-L49
LA-A10-O32-L50 A10-O32-L50
LA-A10-O32-L51 A10-O32-L51
..TEXT:
TERTIA COMPARATIO SIMUL ET QUARTA.~  Iste duae
comparationes plane sunt et nichilominus superius exarate {*?*}.
..TCHR:
110
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
55
..ENDL:
60
..LRNG:
55 56 57 58 59 60
..REFS:
LA-A10-O32-L55 A10-O32-L55
LA-A10-O32-L56 A10-O32-L56
LA-A10-O32-L57 A10-O32-L57
LA-A10-O32-L58 A10-O32-L58
LA-A10-O32-L59 A10-O32-L59
LA-A10-O32-L60 A10-O32-L60
..TEXT:
Bisentium enim est quidam fluvius qui de
Alpibus que sunt inter Tusciam et Lombardiam in Arnum descendit;
et facit quandam vallem que dicitur vallis Bisentii; que quidem
vallis est illorum comitum qui Comites dicuntur.  Fuit autem
inter ipsos comites quidam nomine Albertus, qui habuit duos
filios, unus vocatus est Alexander et alter Neapoleo; qui duo
germani toto tempore quo vixerunt se ad invicem prodiderunt.
Unde dicitur in textu:
..TEXT:
<<<FORMATTING-OFF>>>
     D'un corpo usciro; et tutta la Cayna
     potrai cercare; et non troverai ombra
     degna pi@u d'esser fitta in gelatina:
..TCHR:
555
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
61
..ENDL:
66
..LRNG:
61 62 63 64 65 66
..REFS:
LA-A10-O32-L61 A10-O32-L61
LA-A10-O32-L62 A10-O32-L62
LA-A10-O32-L63 A10-O32-L63
LA-A10-O32-L64 A10-O32-L64
LA-A10-O32-L65 A10-O32-L65
LA-A10-O32-L66 A10-O32-L66
..TEXT:
Secundo facit mentionem de quodam milite qui
fuit nepos regis Arthu, nomine Mordreth, quem Mordreth uno ictu
manu propria interfecit; quia ipsum invenit in crimen sue lese
maiestatis proditorie incidisse.  Ideo dicitur in textu:
..TEXT:
<<<FORMATTING-OFF>>>
     non quella a cui fu rotto 'l petto et l'ombra
     con ess'un colpo per la man d'Art@u;
     non Focaccia; non questi che m'ingombra
..TEXT:
-- Supple: <Est digna in glacie magis figi>.  -- Tertio facit
mentionem de quodam cive pistoriensi, qui vocabatur Focaccia.
Iste nanque quendam suum patruum, qui sibi pro patre remanserat,
proditorie interfecit.  Ideo dicitur in textu: |non Focaccia~ --
subaudi: dignior est in glacie ista figi. -- Quarto, facit
mentionem de quodam Florentino nomine Sassolus Mascheroni.  Iste
remanserat tutor filii fratris sui, qui, avaritia ductus, dictum
puerum, qui erat suus nepos carnalis, ut sua bona possideret
nequiter interfecit.  Ideo dicitur in textu:
..TEXT:
<<<FORMATTING-OFF>>>
                       non questi che m'ingombra
     col capo s@i, ch'i' non veggio oltre pi@u,
     et fu nomato Sassol Mascheroni:
     se tosco se', ben sai omai chi fu.
..TCHR:
1071
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
67
..ENDL:
68
..LRNG:
67 68
..REFS:
LA-A10-O32-L67 A10-O32-L67
LA-A10-O32-L68 A10-O32-L68
..TEXT:
Quinto facit mentionem de quodam nobili viro
qui propter frigus perdiderat ambas aures; et iste est ille qui
in ista parte Cociti loquitur cum autore, et sibi proditores qui
stant in Cayna nominat ac etiam manifestat.  Iste nanque fuit
dominus Ubertus Camiscione de' Pazzis, vallis Arni de Tuscia, qui
quendam suum consortem proditorie interfecit.  Ideo dicit in
textu autori:
..TEXT:
<<<FORMATTING-OFF>>>
     Et perch@e non mi metti in pi@u sermoni,
     sappi ch'i' fu' il Camiscion de Pazzi.
..TCHR:
458
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
69
..ENDL:
69
..LRNG:
69
..REFS:
LA-A10-O32-L69 A10-O32-L69
..TEXT:
Sexto facit mentionem de quodam consorte istius
Camiscionis qui adhuc vivit, nomine Karlinus, qui quoddam castrum
quod vocatur Planum, ad cuius castri custodiam per consortes suos
fuerat deputatus, prodidit per pecuniam Florentinis.  Ideo
consors suus, qui loquebatur autori, yronice inquit: |et aspetto
Karlin che mi scagioni.~
..TCHR:
323
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
70
..ENDL:
72
..LRNG:
70 71 72
..REFS:
LA-A10-O32-L70 A10-O32-L70
LA-A10-O32-L71 A10-O32-L71
LA-A10-O32-L72 A10-O32-L72
..TEXT:
Postquam vero autor mentionem fecit de istis
septem summis proditoribus qui omnes suam carnem et sanguinem
prodiderunt, dicit quod vidit in eadem Cayna mille facies nigras
propter frigus, et ponit hic numerum determinatum pro
indeterminato, sicut mos est etiam Sacre Scripture.  Unde ait in
textu:
..TEXT:
<<<FORMATTING-OFF>>>
     Poscia vid'i' mille visi cagnazzi
     facti per freddo; onde mi vien riprezzo,
     et verr@a sempre, de' gelati guazzi.
..TEXT:
Et hic finit prima pars Cociti, que dicitur Cayna.
..TEXT:
Ista prima pars Cociti, que appellatur Cayna, denominatur
ab illo primo proditore Caym, qui primo contra sanguinem suum
fecit.  Cuius istoriam scribit Moyses in libro ^Genesis~
{^Genesis~ 4.2 ff. (^adapted~)}: Adam enim habuit duos filios
inter alios: primus fuit Caym; secundus vero Abel.  Fuit autem
Abel pastor ovium et Caym agricola.  Nam quia malignissimus erat,
ut avaritie sue consuleret terram primus incoluit, sicut ait
Magister ystoriarum.  Factum est autem quod ambo Deo munera
obtulerunt, Caym de frugibus et Abel de ovibus.  Creditur Adam in
spiritu docuisse filios ut offerrent Deo decimas et primitias.
Unde Abel offerebat Deo lac ovium et primogenita eorum, ut ait
Iosephus.  Moyses vero dicit quod offerebat de adipibus eorum,
idest de pinguioribus gregis.  Caym autem spicas attritas secus
viam vel corrosas ab avibus et bestiis offerebat.  Deus autem
respexit ad Abel et ad munera eius; ad Caym vero et ad munera
eius non respexit.  Qualiter autem respexerit ad Abel et ad
munera eius, sic est intelligendum: Respexit Deus ad Abel et
placuit Deo Abel.  Ad munera autem eius respexit, idest super ea
inflammavit.  Ignis enim de celo descendens, oblationem eius
incendebat.  Munera vero Caym, ex avaritia nata, minime
placuerunt Deo; unde iratus Caym concidit vultus eius pre
verecundia, minorem sibi prelatum videns.  Dominus vero ipsum
increpans ait ei: <Quare iratus es, et quare concidit vultus
tuus?  Nonne si bene egeris recipies -- supple a me -- premium?>
Caym vero de correctione Domini factus peior, avaritia maculatus,
ira inflammatus, et invidia excecatus, ait dolose fratri suo:
<Egrediamur in agrum>.  Cumque ambo ivissent in agrum, surrexit
Caym adversus Abel et interfecit eum.  Cui Dominus ait: <Ubi est
Abel frater tuus?>  Nec fuit istud verbum ignorantis, sed
increpantis et improperantis fratricidium.  Qui cum vellet
occultare factum ait: <Nescio.  Nunquid custos fratris mei sum
ego?>  Ad quem Deus: <Vox sanguinis fratris tui clamat ad me de
terra>; clamat, idest vindictam petit.  Et vindicans tale
fratricidium rapresenti ipsum fratricidam multo tempore in hac
vita in multa miseria detinuit maledictum; et tandem ipsum pena
eterna punivit.  Unde creditur quod nullus unquam proditor
habuerit paradisum.  Maledicens vero Deus Caym, ait ad eum: <Nunc
ergo maledictus eris, vagus et profugus>.  Timens ergo Caym ne
vel bestie eum devorarent si egrederetur ab hominibus, vel si
maneret cum eis, pro peccato suo, occiderent eum, damnans se et
desperans ait: <Maior est iniquitas mea quam ut veniam merear.
Omnis qui invenerit me occidet me>.  Ex timore enim hoc dixit,
vel optando dixit quasi dicat: <Utinam omnis qui me invenerit me
occidat>.  Dixitque ei Deus: <Nequaquam ita fiet; non cito,
scilicet morieris.  Sed omnis qui occiderit Caym -- supplendum
est -- liberabit eum a labore et miseria>.  Et tunc additur
impersonaliter: <Septuplum punietur, idest punitio fiet de eo dum
vivet in pena usque ad septimum Lamech qui occidit eum>.  Tradunt
quidam penam ipsius Caym durasse usque ad VII+am~ eius
generationem, quia VII peccata commisit.  Non enim recte divisit
quia vilia deo, se vero qui erat melior oblatione obtulit
dyabolo: Fratri invidit; dolose egit; vocans in agrum occidit;
procaciter negavit; desperavit; penitentiam damnatus non egit.
Et posuit Deus signum in Cayn tremorem scilicet capitis, ut omnes
scirent ipsum a Domino maledictum, punitum, et excomunicatum, et
indignum Dei misericordia.  Postquam vero suum peccatum per VII
generationes in miseria deploravit, occisus fuit a Lameth.  Et
sic in suo peccato, de Dei misericordia diffidens, ad inferos
properavit.
..TCHR:
4034
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
73
..ENDL:
78
..LRNG:
73 74 75 76 77 78
..REFS:
LA-A10-O32-L73 A10-O32-L73
LA-A10-O32-L74 A10-O32-L74
LA-A10-O32-L75 A10-O32-L75
LA-A10-O32-L76 A10-O32-L76
LA-A10-O32-L77 A10-O32-L77
LA-A10-O32-L78 A10-O32-L78
..TEXT:
Postquam vero in superiori de Cayna tractatum
est, ad secundam partem Cociti, que dicitur Anthenora, dirigit
autor gressum.  In ista parte autor tractat de secunda parte
Cociti, que dicitur Anthenora, in qua ponit proditores sue patrie
seu partis; et denominatur ab illo proditore troyano qui,
secundum ystorias, suam Grecis prodidit civitatem.  Hic enim fuit
Anthenor, qui operante dolosa et versipelli astutia Dyomedis et
Ulixis et multo auro recepto a Grecis, Palladium, quod erat
presidium Troyanorum, extra Troyam transduxit ad Grecos.  Quo
presidio civitas spoliata, ipso proditore agente, in manus
devenit obsidentium Argivorum.  Ipse vero capta et incensa sua
urbe, cum multitudine Troyanorum ad partem illam applicuit que
tunc dicebatur Gallia Cisalpina; ibique civitates duas fecit,
Paduam scilicet et Venetias.  Unde in suo sepulcro tale
epytaphium, ut dicitur, extat scriptum:
..TEXT:
<<<FORMATTING-OFF>>>
     Hic iacet Anthenor, paduane conditor urbis;
     Proditor ille fuit, quique sequuntur illum.
..TCHR:
970
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
79
..ENDL:
111
..LRNG:
79 80 81 82 83 84 85 86 87 88 89 90 91 92 93 94 95 96 97 98 99 100 101 102 103 104 105 106 107 108 109 110 111
..REFS:
LA-A10-O32-L79 A10-O32-L79
LA-A10-O32-L80 A10-O32-L80
LA-A10-O32-L81 A10-O32-L81
LA-A10-O32-L82 A10-O32-L82
LA-A10-O32-L83 A10-O32-L83
LA-A10-O32-L84 A10-O32-L84
LA-A10-O32-L85 A10-O32-L85
LA-A10-O32-L86 A10-O32-L86
LA-A10-O32-L87 A10-O32-L87
LA-A10-O32-L88 A10-O32-L88
LA-A10-O32-L89 A10-O32-L89
LA-A10-O32-L90 A10-O32-L90
LA-A10-O32-L91 A10-O32-L91
LA-A10-O32-L92 A10-O32-L92
LA-A10-O32-L93 A10-O32-L93
LA-A10-O32-L94 A10-O32-L94
LA-A10-O32-L95 A10-O32-L95
LA-A10-O32-L96 A10-O32-L96
LA-A10-O32-L97 A10-O32-L97
LA-A10-O32-L98 A10-O32-L98
LA-A10-O32-L99 A10-O32-L99
LA-A10-O32-L100 A10-O32-L100
LA-A10-O32-L101 A10-O32-L101
LA-A10-O32-L102 A10-O32-L102
LA-A10-O32-L103 A10-O32-L103
LA-A10-O32-L104 A10-O32-L104
LA-A10-O32-L105 A10-O32-L105
LA-A10-O32-L106 A10-O32-L106
LA-A10-O32-L107 A10-O32-L107
LA-A10-O32-L108 A10-O32-L108
LA-A10-O32-L109 A10-O32-L109
LA-A10-O32-L110 A10-O32-L110
LA-A10-O32-L111 A10-O32-L111
..TEXT:
In ista itaque Anthenora autor ponit octo
eorum patrie, vel eorum partis, sceleratissimos proditores.  Et
primo ponit dominum Boccam de Abbatis de Florentia, qui apud
Montem Apertum, in quodam exercitu, prodidit Florentinos.
..TCHR:
222
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
112
..ENDL:
117
..LRNG:
112 113 114 115 116 117
..REFS:
LA-A10-O32-L112 A10-O32-L112
LA-A10-O32-L113 A10-O32-L113
LA-A10-O32-L114 A10-O32-L114
LA-A10-O32-L115 A10-O32-L115
LA-A10-O32-L116 A10-O32-L116
LA-A10-O32-L117 A10-O32-L117
..TEXT:
Secundo ponit quendam lombardum qui vocatus
fuit dominus Buosus de Duera, qui, pecunia recepta a Francis,
prodidit partem suam.  Nam prebuit iter militibus regis Karoli
per terram suam, quia aliter contra imperium et partem imperii in
Ytaliam intrare non poterant.  Unde rex Manfredus primo, et
postea Corradinus, fuerunt ab ipso Karolo debellati.  Unde
dominus Bocca de isto proditore ait autori:
..TEXT:
<<<FORMATTING-OFF>>>
     <Va via, et ci@o che tu vuoi, conta;
     ma non tacer, se tu di qua entro eschi,
     di quei ch'ebe or cos@i la lingua pronta.
     E' piange qui l'argento de' Franceschi:
     "I' vidi" potrai dir "quel da Duera
     l@a dove i peccatori stanno freschi">.
..TCHR:
649
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
118
..ENDL:
120
..LRNG:
118 119 120
..REFS:
LA-A10-O32-L118 A10-O32-L118
LA-A10-O32-L119 A10-O32-L119
LA-A10-O32-L120 A10-O32-L120
..TEXT:
Tertio ponit quendam abbatem Vallis Umbrose,
qui fuit de illa nobili domo de Papia que dicitur Beccheria.
Iste itaque abbas inventus est proditor illius patrie in qua sua
monasteria possidebat.  Unde a Florentinis fuit capite
detruncatus.  Ideo dominus Bocca ait autori de ipso:
..TEXT:
<<<FORMATTING-OFF>>>
     Se fossi dimandato altri chi v'era,
     tu @ai da lato quel di Beccaria,
     di cui seg@o Fiorenza la gorgiera.
..TCHR:
391
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
121
..ENDL:
123
..LRNG:
121 122 123
..REFS:
LA-A10-O32-L121 A10-O32-L121
LA-A10-O32-L122 A10-O32-L122
LA-A10-O32-L123 A10-O32-L123
..TEXT:
Quarto ponit quendam nobilem militem
florentinum, scilicet dominum Iohannem de Soldaneriis, qui cum
esset factus dominus in Florentia per nobiles dicte terre,
tanquam proditor pessimus nobiles ad yma deiecit et populum
elevavit.  Unde semper postea habuerunt nobiles in Florentia
malum statum.  Ideo associatus est in inferno cum Ganellone, qui
proditionem commisit contra nobilem gestam antiquorum
palatinorum, de quorum consortio ipse erat.  Ideo ait dominus
Bocca autori:
..TEXT:
<<<FORMATTING-OFF>>>
     Gianni de' Soldanieri credo che sia
     pi@u l@a con Ganellone
..TEXT:
Et sic quinto ponit ipsum Ganellonem.  Sexto ponit quendam
romandiolum de Faventia, nomine Tribaldellum, qui per pecuniam
quam accepit a Bononiensibus media nocte aperuit Faventiam et
ipsos Bononienses dormientibus civibus interius introduxit.  Ideo
de ipso ait dominus Bocca:
..TEXT:
<<<FORMATTING-OFF>>>
                           et Tribaldello,
     c'apr@i Faenza quando si dormia.
..TCHR:
884
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
124
..ENDL:
132
..LRNG:
124 125 126 127 128 129 130 131 132
..REFS:
LA-A10-O32-L124 A10-O32-L124
LA-A10-O32-L125 A10-O32-L125
LA-A10-O32-L126 A10-O32-L126
LA-A10-O32-L127 A10-O32-L127
LA-A10-O32-L128 A10-O32-L128
LA-A10-O32-L129 A10-O32-L129
LA-A10-O32-L130 A10-O32-L130
LA-A10-O32-L131 A10-O32-L131
LA-A10-O32-L132 A10-O32-L132
..TEXT:
Septimo ponit, in fine istius cantus, duos
maximos principes, unum ecclesiasticum alterum vero civilem:
videlicet archiepiscopum pisanum et comitem Ugolinum, qui ambo
fuerunt maximi proditores, quorum pena ponitur in isto cantu, sed
eorum culpa ponitur in secundo.  Pena enim ipsorum taliter
fingitur ab autore: Dicit enim quod postquam dominus Bocca finem
posuit suis verbis, quod ipse recessit ab eo, et invenit in
quadam cavea, sive cripta, duos ita insimul glaciatos, quod caput
unius capiti alterius galerium videbatur.  Et sicut panis per
famem manducatur, ita ille qui erat desuper dentes super alium
posuit, in illa scilicet parte in qua cum nuca cerebrum counitur.
Et inducit hic autor comparationem de Tydeo et Menalippo, quorum
istoriam scribit Statius in libro ^Thebaydos~ {^Theb.~ VIII. 749
ff.), que breviter ista est: In bello nempe thebano Tydeus, qui
fuit unus ex VII regibus qui obsederunt Thebas, cum uno ex
intrinsecis Thebanorum qui vocabatur Menalippus fuit in campo
duris et diris ictibus ac etiam vulneribus preliatus.  Cum autem
a dicto Menalippo fuisset idem Tydeus gravi et alto vulnere
lancee perforatus, et liber dictus Menalippus reverteretur ad
suos, indignatus Tydeus quod ille evaderet, invocavit magna voce
auxilium Capanei; cuius auxilio captus est Menalippus, quem
Tydeus arripiens, ne moreretur inultus, ei caput et tympora
dentibus laceravit.  Ideo autor, tam de pena illorum duorum quam
de comparatione, ait in textu:
..TEXT:
<<<FORMATTING-OFF>>>
     Noi eravam partiti gi@a da ello,
     ch'i' vidi due ghiacciati in una buca,
     s@i che l'un capo a l'altro era cappello;
     et come 'l pan per fame si manduca,
     cos@i l'un sovra l'altro i denti pose
     l@a 've 'l cervel si giunge con la nuca;
     non altrimenti Tydeo si rose
     le tempie a Menalippo per disdegno,
     che quei faceva 'l teschio et l'altre cose.
..TEXT:
Isti enim duo fuerunt unus archiepiscopus pisanus et
alter comes Ugolinus, de quibus tractatur in cantu sequenti.  Sed
quia de nuca facit autor mentionem, sciendum quod nuca est
medulla spine dorsi, que descendens a cerebro per spinam dorsi
dat sensum et motum nervis, operante spiritu animali, qui a
cerebro per nucam diffunditur ad ceteros nervos.  Nam spiritus
animalis a posteriori parte cerebri, que puppis capitis
appellatur, procedit et per nucam penetrat ad omnes nervos,
quibus tribuit motum et sensum.  Inde pars posterior colli
dicitur cervix, eo quod per illam partem cerebrum ad medullam
spine dirigitur, que dicitur nuca; unde cervix quasi via cerebri
dicitur, quia de sui natura est.  Videns vero Dantes quod unus
alium comedebat, ait ad illum qui bestialem violentiam alteri
inferebat: <O tu, qui demonstras per tam bestiale signum odium
super illum quem tu comedis, dicas michi quare hoc facis.  Et ego
promitto tibi quod, si tu rationabiliter erga illum te habes, et
ego scivero qui vos estis et offensam illius, quod ego vicem
superius tibi reddam>; quasi dicat: De vobis nova superius
reportabo, si illa cum qua loquor penitus non siccetur.
..TEXT:
^QUINTA COMPARATIO.~  Ista comparatio {*vv. 127-129*},
licet per se sit aperta et superius etiam explanata, tamen circa
ipsam oritur una questio: quare potius comes Ugolinus corrodit
archiepiscopum pisanum in illa parte cervicis, idest colli, in
qua cerebrum cum nuca coniungitur, quam in alia parte.
Respondeo: Nuca enim, sicut dictum est, est quedam medulla spine
dorsi per quam cerebrum, idest spiritus animalis qui ab eo
procedit, ad ceteros nervos vadit.  Et ideo nuca est quasi via
vite, sive causa omnium nervorum.  Simili modo archiepiscopus
pisanus fuit via, causa, atque canale, per quam et quod rabies
Pisanorum exarsit atque fluxit contra comitem memoratum.  Nam
rabies et crudelitas Pisanorum fuit quasi cerebrum sive caput,
archiepiscopus autem fuit nuca, idest via ipsius rabiei ad
nervos, idest ad comitem et filios atque nepotes videlicet
destruendos.  Et bene per nervos dicti comites figurantur, quia
sicut nervi sunt ligamenta corporis, et sicut ipsis dissolutis
omnis iunctura dissolvitur, ita nobiles homines sunt ligamenta
corporis civitatis, quibus dissolutis atque destructis tota
compago civilis dissolvitur unitatis.  Merito ergo, comes in illa
parte suum inimicum corrodit, que suum opus prefigurat atque
designat.  Sed circa istam solutionem oritur quoddam dubium, quod
est tale: Cum enim nuca se extendat per totam spinam a cerebro
usque ad nates, quare comes Ugolinus magis apprehendit emulum
suum in principio ipsius nuce quam in aliqua alia parte sui[?]
Et dicendum quod duplex potest esse ratio: Prima est quia
cerebrum, statim quod cum nuca coniungitur, erga nervos suas
operationes incipit operari.  Et idcirco in illa parte comes
emulum suum cepit.  Secunda ratio est ad insinuandum deliberatam
pravitatem et nequitiam ispius archiepiscopi.  Nam dictus
archiepiscopus se amicum comitis ostendebat, et vulpinum animum
infra tegens prodere comitem in prima cerebri cellula, que
dicitur fantastica sive ymaginaria, ymaginatus fuit.  Deinde
dictam proditionem in secunda cellula, que dicitur rationalis seu
discretiva, deliberavit facere ac etiam iudicavit.  Ultimo ipsam
proditionem deliberatam, stabilitam, ac firmatam in tertia
cellula, que memorialis dicitur, firmiter connidavit.  Et sic,
dum tempus et locus sibi congrui occurrerunt, suam pravam
nequitiam executioni mandavit.  Igitur, ad demonstrandum quod
archiepiscopus per longum ante tempus comitem prodere cogitavit,
et quod cogitavit deliberavit, et quod deliberavit in memoria diu
tenuit, ideo comes eum in illa parte corrodit in qua nuca cum
cerebro tertie cellule, ubi est memoria, coniungitur vel unitur.
..TEXT:
^SEXTA COMPARATIO.~  Lictera {*vv. 130-132*} plana est.
..TCHR:
5570
..AUTH:
..PUBL:
..EDTR:
..NOTE:
..DENT:
..BTXT:
*** BRS DOCUMENT BOUNDARY ***
\~ Warning: Automatic document break caused by repeat of paragraph
..COMM:
Guido
..LANG:
Latin
..PUBD:
1327-28[?]
..ATTR:
copyright
..LODD:
040428
\~ Date was Replaced
..DTYP:
T
..CTCA:
10-Inferno
..CNTO:
32
..LINE:
133
..ENDL:
133
..LRNG:
133
..REFS:
LA-A10-O32-L133 A10-O32-L133
..TEXT:
|O tu che mostri per s@i bestial segno>, etc.~
^NOTABILE.~  In isto notabili demonstratur quod omnis actus in
quo bestias imitamur est bestialis protinus iudicandus: nam
rodere hominem dentibus, vel unguibus lacerare, non est actus
humanus, immo protinus bestialis.  Ulterius nota quod iste actus
bestialis quem comes Ugolinus contra archiepiscopum facit, tenet
figuram sue bestialitatis qua usus fuit in suo dominio et quam
operatus fuit contra Pisanos.  Nam dum esset dominus civitatis
pisane frumentum occultabat ut fame populi morirentur.  Et in hoc
imitatus est bestias, que filios vel non nutriunt, sicut corvi,
vel ipsos occidunt, sicut multotiens facit musipula sive canis.
De vipera etiam legitur quod femina, dum concipit, marem occidit;
filii autem concepti, ventrem matris rodunt et sic inde exeunt.
De multis etiam animalibus legitur quod erga suos filios sunt
impii et crudeles.  Fuit etiam crudelis et impius erga partem
{^patriam~ corrected to ^partem~} suam et contra nepotem suum ex
filia, contra quos coniuravit ad mortem.  Sed mentita est
iniquitas sibi, nam in foveam cecidit quam alii preparavit, ut in
sequenti cantu de his omnibus clarius apparebit.
..AUTH:
..PUBL:
..EDTR:
..NOTE:
..DENT:
..BTXT:
..TCHR:
