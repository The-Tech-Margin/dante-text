	|1.~  ^Concupina~ -- Scilicet Aurora, quasi rorans aura et dicitur 
amica Titoni quia ex illa parte regnabat.  ^Titon~ -- Rex Eous, idest 
orientalis ultime partis, pater Menonis qui venit in auxilium Troie.

	|3.~  ^Amico~ -- Titoni scilicet, que scribitur fuisse nigra, ideo 
tempestive recedere dicitur ab eodem.

	|5.~  ^Animale~ -- Scilicet Scorpionis signi celestis qui erat in 
oriente illius emisperii, in nostro oriente erat Taurus.

	|7.~  ^Passi~ -- Horarum.  Incipit secunda pars ^Purgatorii~ et 
dividitur in VII secundum quod septem sunt peccata, videlicet superbi, 
invidi, iracundi, accidiosi, avari, gulosi et luxuriosi.

	|9.~  ^Terzo~ -- Erat primus sonnus.

	|10.~  ^D'Adamo~ -- Scilicet corpus carneum ex traduce carne\<o\> 
primi hominis.

	|13.~  \<^Tristi lai~\> -- Tereus cum Filomena, sorore Progne uxoris 
sue, cohivit et ut non revelaret linguam precisit eidem.  Illa vera 
maleficia in tela sororis descripsit, qua re Prognes furore succensa 
Ithim filium suum ex ipso Tereo cossit et patri propinavit edendum, cui 
interroganti ubi esset filius suus respondit: <Quid petis intus habes>. 
 Ipse autem insurgens ambas interemit et converse dicuntur Prognes in 
irundinem et alia in sui nominis avem et Tereus in upupam, que, licet 
cristata sit avis, tamen abominosa vescitur esca, per que tirannus 
intelligi debet.

	|16.~  ^Pelegrina~ -- Anima tunc quievit, corpus digessit, membra sunt 
sobria.

	|18.~  ^Divina~ -- Quia prope diem apparent sompnia que ut plurimum 
non sunt vana.

	|20.~  ^Aquila~ -- Signum aquile fuit inventum per hunc modum.  
Iuppiter preliaturus cum Titanibus, filiis Titani fratris Saturni, qui 
volebant Iovi regnum auferre, dum sacrificaret, apparuit sibi aquila, 
augurium victorie.  Et propterea eam portavit in arma aurea, idest 
campo, rubeam coloratam propter colorem sacrificii, et obtinuit ea 
pugna.  Postea inter descendentes Iovis est preliatum et quelibet pars 
portabat insigne predictum et captus fuit Ganimedes, pronepos Iovis 
pulcerrimus, a Tentalo nepote et presentatus Iovi ad eius flagitiosam 
libidinem satiandam, ut ait Paulus Orosius libro primo.  Ideo dicitur 
fabulose ab aquila Iovis raptus in celo et pincerna Iovis effectus.  Ob 
cuius raptum et mortem Trous pater eius et Ilus frater Ganimedis 
aquilam rubeam mutaverunt in nigram, et sic Eneas eam transtulit in 
Italiam.  Alii dicunt quod Iuppiter posuit aquilam auream in campo 
celesti pedibus rubicundam.

	|34.~  ^Achille~ -- Tetis dea maris, filia Tethidis uxoris Occeani, 
prescivit quod si Achilles filius suus iret ad obsidionem Troie, Troia 
caperetur, ibi tamen ipse moriretur.  Et ideo accessit ad locum ubi 
Chiron centaurus doctrinabat Achillem in strenuitate in virtutibus et 
subripuit eum a Chirone et trafugavit eam in insula Schiros apud regem 
Licomedem.

	|39.~  ^Greci~ -- Ulisses et Diomedes.  ^Departiro~ -- Ulixes multo 
tempore quesivit Achillem ut eum duceret in exercitu.  Tandem suspicans 
eum esse apud Licomedem in Schiro, finxit se esse merciarium et 
portavit omnia ornamenta mulierum, inter que portavit enses et alia 
arma, et coram puellis expandit mercimonia sua.  Achilles, qui erat ibi 
in habitu puelle vestitus, cepit ensem et arma tractare, ille que erant 
vere mulieres tractabant muliebria ornamenta et sic fuit inventus et 
ductus.  Deidamia vero filia Licomedis, iam pregnans ex Achille, mesta 
remansit, ideo dicitur in cantu ^Inferni~ XXVI <Deidamia ancor se duel 
de Achille>.

	|55.~  ^Lucia~ -- Gratia divina que inspirat, omnia bona ministrans.

	|76.~  ^Porta~ -- Sanctitatis iustitie et pietatis.  Hec est porta 
Domini et iusti intrabunt per eam.  ^Tre gradi~ -- Penitentie, scilicet 
contrito, confexio et satisfatio.

	|78.~  ^Portier~ -- Scilicet sacerdos angelus.

	|82.~  ^Spada~ -- Recti iudicii.  ^Nuda~ -- Manifesti et veri.

	|88.~  ^Donna~ -- Scilicet Lucia.  Bene sciebat angelus quod Lucia 
portaverat Dantem illuc, sed volebat quod ipsi cognoscerent et 
misterium faterentur.

	|95.~  ^Bianco~ -- Pura recognitio fuit et humilis contrito cordis.

	|97.~  ^Secondo~ -- Oris confexio integra et verecunda.

	|100.~  ^Terczo~ -- Caritativa operis satisfatio usque ad sanguinem.

	|105.~  ^Diamante~ -- Adamans lapis est qui ferro frangi non potest et 
sic porta ista expugnari nequit.

	|111.~  ^Tre fiate~ -- Quia tripliciter peccamus corde, ore et opere.  
^Diedi~ -- Ad ostendendum contritionem, confitendo suam culpam.

	|112.~  ^Septe p~ -- Penitentiam peccatorum VII.  ^Nella fronte~ -- In 
qua verecundia cernitur peccatorum.  ^Descrisse~ -- Idest demostravit.

	|115.~  ^Cennare~ -- Propter humilitatem.

	|117.~  ^Due chiavi~ -- Regni celorum ligandi et solvendi Petro 
concesse a Christo, et a Petro sacerdotibus.

	|118.~  ^D'oro~ -- Scilicet auctoritas, quia in sacerdote debet esse 
auctoritas et discretio.  ^D'argento~ -- Scilicet discretio.

	|124.~  ^L'una~ -- Scilicet aurea.  ^L'altra~ -- Scilicet discretio, 
quia oportet sacerdotem considerare utrum sit tale peccatum de quo ipse 
possit absolvere et quam penitentiam meretur peccatorum.

	|127.~  ^Piero~ -- Principe apostolorum Christi vicario.  ^Erri~ -- In 
liberalitate quam in severitate.

	|130.~  ^Sacrata~ -- Scilicet purgatorium.

	|131.~  ^Accorti~ -- Quia peccator non debet recidivare post factam 
penitentiam, ut uxor Loth, et in Evangilio: <Si quis posuerit manum ad 
aratrum, non respiciat retro>.

	|137.~  ^Tarpeia~ -- Cesar, ut daret stipendia militibus, misit ad 
rapiendum pecuniam que erat in camera fisci Rome vocata Tarpeia, prope 
locum ubi nunc ecclesia sancti Adriani.  Metellus amator rei publice 
opposuit se super hostium Tarpeie, optans potius mori quam spoliaretur 
erarium fisci.  Cesar hoc audiens precepit ne occideretur sed 
exportaretur, ne tantam gloriam reportaret.  Aperta autem porta 
Tarpeie, fingitur rugitum eius per totam urbem aditum.

	|140.~  ^Te Deum~ -- Quia erat hora matutinalis.

