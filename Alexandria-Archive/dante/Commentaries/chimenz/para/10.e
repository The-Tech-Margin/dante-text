	|1-6.~  Dio padre (|lo primo ed ineffabile Valore~,
Potenza prima e inesprimibile), mirando nella Sapienza del
|Figlio~, con |l'Amore~ (cio@e, con lo Spirito Santo) che Padre e
Figlio spirano eternamente, l'uno verso l'altro, (in breve, la
divina Trinit@a) fece |quanto per mente e per loco si gira~ (cio@e,
tutto ci@o che si muove per virt@u delle intelligenze angeliche
[|per mente~] e nello spazio [|per loco~]) con tanto ordine che,
chi rimira tutto ci@o, non pu@o fare a meno di godere |di lui~, del
|Valore~, che cos@i ha creato e ordinato.  Generalmente la
perifrasi |quanto per mente e per loco si gira~ @e riferita a
tutta l'opera della Creazione; ma sembra preferibile intendere
ch'essa indichi soltanto i cieli, che girano nello spazio mossi
dalle intelligenze angeliche, sia perch$e |si gira~ meglio si
giustifica, se si riferisce ai cieli giranti intorno alla terra,
e sia perch$e il s$eguito del discorso illustra soltanto il
provvidenziale ordine dei movimenti celesti.

	|7-9.  Rote~: i cieli.  |A quella parte~ ecc.: a quel
punto del cielo, dove il moto rotatorio diurno, o equatoriale, di
tutti i corpi celesti (da levante a ponente) si scontra (|si
percuote~) col moto annuo, o zodiacale, dei pianeti (tra i quali,
per Dante, anche il sole, che appunto in un anno percorre il suo
cerchio zodiacale, l'eclittica): cio@e, a quel punto dove
l'equatore celeste e l'eclittica s'incrociano, il che avviene nei
punti equinoziali, quando il sole @e, rispettivamente, in Ariete e
nella Libra.

	|10-12.  L@i~: considerando quella parte.  |Vagheggiar~
ecc.: contemplar con amore entro l'opera (|arte~) di quel sommo
artefice, che, nell'idea che della sua opera @e in lui (|dentro a
s$e~), l'ama tanto che non distacca mai l'occhio da essa (cio@e
vigila e provvede perch$e l'opera risponda alla sua idea).

	|13-15.  Da indi~: da quel punto d'incrocio, vv. 8-9. 
|Si dirama~ ecc.: si distacca, come ramo, il |cerchio~ zodiacale
(propriamente lo zodiaco @e una fascia), il cui piano @e |obliquo~
rispetto a quello dell'equatore celeste di 23 gradi e mezzo, e
sul quale si muovono i pianeti, per soddisfare le esigenze della
terra (|mondo~), che ha bisogno di essi pianeti, e specialmente
del sole, per le loro varie influenze sulla vita terrena.

	|16-18.~  Se la strada su cui muovono i pianeti lo
zodiaco non fosse obliqua (|torta~), molte delle influenze dei
cieli resterebbero senza effetto, e quasi tutta la potenzialit@a
della materia, che si traduce in atto per la virt@u dei cieli, non
darebbe luogo a forme di vita sulla terra.  <Se l'eclittica
coincidesse con l'equatore, e quindi corresse parallelo al
medesimo lo zodiaco, pel solo fatto della costante permanenza del
sole a perpendicolo nella linea equinoziale terrestre, anche
senza tener conto delle credute influenze degli altri pianeti,
sarebbe davvero |ogni potenza qua gi@u morta~; perciocch$e nelle
regioni prossime all'equatore avremmo un'estate perpetua e un
accumulamento eccessivo di calore, che le renderebbe incapaci di
vegetazione e inabitabili; le zone, che ora diciamo temperate,
avrebbero una continua primavera incipiente, e quindi non
vedrebbero maturazione di biade e di frutti; le polari sarebbero
immerse perennemente in un rigido inverno, e cos@i tutta la terra,
nella inuguaglianza tra i giorni e le notti, offrirebbe un
miserabile soggiorno> (Antonelli).

	|19-21.~  E se il divergere (|partire~) dello zodiaco
dall'equatore (|dritto~, sottinteso <cerchio>, in relazione
all'^obliquo cerchio~, v. 14; cos@i pure ^diritto cerchio~ @e detto
in ^Conv.~ II, iii, 5; meno probabilmente |dritto~ per
<drittezza>, sempre riferito all'equatore) fosse maggiore o
minore (di quel che @e), assai dell'|ordine mondano~ sarebbe
manchevole |e gi@u e su.~  Generalmente |e gi@u e su~ s'intende:
<in terra e in cielo>, dando a |mondano~ il valore di
<universale, di tutto il mondo>; altri, invece, con maggiore
aderenza al fine del ragionamento, che @e di mostrare il profondo
turbamento che da una diversa inclinazione del piano
dell'eclittica rispetto a quello dell'equatore deriverebbe
specificamente per la vita della terra, intendono: <nei due
emisferi terrestri, tra i quali il sole continuamente sale e
discende>, dando a |mondano~ il senso ristretto che ha ^mondo~
nel v. 15, cio@e di <terrestre>.  Anche in ^Purg.~ IV, 62-63, il
moto del sole tra i due emisferi terrestri @e indicato con la
formula ^gi@u e su.~

	|22-24.  Sovra~ ecc.: <a studio> (cfr. |pensando~, v.
seg.), piuttosto che <a convito> (Tommaseo).  |Dietro~: dietro a
ci@o di cui ho dato appena un assaggio (|si preliba~, si
pregusta).  |S'esser~ ecc.: perch$e, sebbene la meditazione di
cos@i ardua materia affatichi, la letizia che la conoscenza di
essa procura non far@a sentire la stanchezza, o la far@a sentire
assai tardi.

	|25-27.  Messo~ ecc.: <mettere> nel senso antiquato di
<mettere in tavola, portare le vivande>.  |Torce~: rivolge,
<senza senso di sforzo> (Tommaseo), come altrove.  |Scriba~:
latinismo, scrivano.

	|28-30.  Lo ministro... imprenta~: Senso: <Il sole, che
pi@u di ogni altro astro, imprime (|imprenta~, impronta) nel mondo
il provvidenziale potere degli influssi celesti>.  Ma l'esatto
valore dei termini della perifrasi, di cui il I+o~ verso @e entrato
nell'uso comune, non @e chiaro: |de la natura~ pu@o intendersi <che
esista nella natura, nel creato>, oppure <che serva agli uffici
della natura>, o <che serva ai fini voluti da Dio>, intendendo
per |natura~ la `natura naturante' dei filosofi, cio@e il
principio creatore, che @e Dio.  Il |valor del cielo~ pu@o essere
il valore dato particolarmente dal Cielo al Sole, o quello di
tutti i cieli insieme; e |mondo~ pu@o indicare la terra, su cui il
sole genera e alimenta la vita col suo calore, o anche i pianeti
e le stelle, a cui esso dona la luce (cfr. ^Conv.~ II, xiii, 15;
III, xii, 7; xiv, 3; ^Rime~ LXXXIII, 96-101 e 117), cio@e tutto il
creato.  |Col suo lume~ ecc.: col suo moto diurno e col suo
alternarsi con la notte ci indica le ore e i giorni.

	|31-33.  Quella parte~: cfr. nota v. 8: qui, il punto
equinoziale di primavera.  |Per le spire~ ecc.: per la spirale
che, secondo il sistema tolemaico, il sole segue nel lento
passaggio da un tropico all'altro: qui si accenna al passaggio
verso il tropico del Cancro, durante il quale anticipa, nel
nostro emisfero, la sua levata ogni giorno di pi@u (|pi@u tosto~
ecc.).

	|34-36.  Con lui~: gi@a entrato nel Sole.  |Se non~ ecc.:
esattamente come l'uomo non s'accorge del venire di un pensiero,
prima del primo manifestarsi di esso (|anzi 'l primo pensier~),
cio@e, prima ch'egli ne abbia coscienza.

	|37-39.  Scorge~: fa da scorta.  |Di bene in meglio~: da
un cielo ad altro superiore.  |Per tempo~: attraverso uno spazio
di tempo percettibile.  |Si sporge~: si estende.  Il muoversi dei
beati si compie in tempo <impercettibile per la sua brevit@a>
(^Somma teol.~ III, suppl. LXXX, iv, 3).

	|40-42.~  Quanto dovevano esser lucenti per s$e stesse
(|da s$e~) le anime (|quel~) ch'erano dentro al sole, dal momento
che esse erano visibili (|parvente~), entro la luce solare, non
per diversit@a di colore, ma per intensit@a di luce!

	|43-45.  Perch'io~: per quanto.  |L'uso~: l'abito che ho
acquisito nel descrivere cose tanto straordinarie.  |Chiami~: in
mio aiuto, metta al servigio della mia espressione.  |S@i~ ecc.:
non potrei mai dirlo in modo da farlo immaginare.  |Si brami~:
nel senso che, desiderando di vedere ci@o ch'io dico, si sia
indotti a vivere in modo da salire, morendo, in Paradiso e averne
diretta esperienza.

	|46-48.  Fantasie~: potenza immaginativa.  |Ch$e~ ecc.:
l'occhio mortale non conosce luce superiore a quella solare, e
pertanto manca, per questo riguardo, all'ingegno umano, il
fondamento dell'esperienza dei sensi (cfr. ^Par.~ IV, 40-42), sul
quale possa costruirsi un'immagine di cosa tanto straordinaria.

	|49-51.  Tal~: pi@u splendente del sole.  |Quarta~:
formata dagli spiriti che ricevettero l'influsso peculiare del
quarto cielo (la disposizione alla sapienza).  |La sazia~ ecc.:
ne appaga l'intenso desiderio, rivelando ad essa il mistero della
Trinit@a (come il Padre generi il Figlio, e come da lui e dal
Figlio proceda lo Spirito Santo): della quale rivelazione, bench$e
comune a tutti i beati, particolarmente questi, come sembra
doversi dedurre dall'insistenza del poeta, sono avidi e godono,
in quanto, in vita, si affaticarono pi@u degli altri per penetrare
tale mistero teologico.

	|53-54.  Sol de gli angeli~: Dio, sole intellettuale che
illumina tutte le creature intelligibili, ma specialmente gli
angeli.  |Questo sensibil~: il sole materiale, percepibile coi
sensi (cfr. ^Conv.~ III, xii, 7: <Nullo sensibile in tutto il
mondo @e pi@u degno di farsi esempio di Dio che il sole>).

	|55-60.  Digesto~: latinismo, apparecchiato, disposto. 
|Rendersi~: volgersi.  |Gradir~: <gratitudine>, forse meglio che
<gradimento>.  |In lui~: in Dio.  |Che Beatrice~ ecc.: che mi
fece dimenticare Beatrice.

	|61-63.  Se ne rise~: sorrise di gioia per questo, se ne
compiacque.  |Unita~: concentrata nel ringraziar Dio.  |In pi@u
cose divise~: rivolse a diversi oggetti (Beatrice, anzitutto, e
le altre cose circostanti, di cui si discorre immediatamente nel
v. seg.).

	|64-66.  Vincenti~: la luce del sole (cfr. vv. 40-42). 
|In voce~: nel loro canto.  |In vista~: <nel loro aspetto> (cfr.
^Purg.~ I, 32), piuttosto che <a vederli, alla mia vista>.  Se la
loro luce vinceva il sole, quale doveva, dunque, essere la
dolcezza del canto!

	|67-69.  Cinger~: omessa la particella rifl., cingersi
[del suo alone].  |Figlia di Latona~: Diana, in cielo Luna. 
|Pregno~ ecc.: saturo di vapori, tanto da trattenere in s$e il
filo dei raggi lunari, che, cos@i trattenuti, formano una cintura
(|zona~) intorno alla luna.

	|70-75.  Corte del cielo~: cfr. ^Inf.~ II, 125 ecc. 
|Gioie care~: cfr. ^cara gioia~, ^Par.~ IX, 37.  |Trar del
regno~: portare fuori del Paradiso, sulla terra: cio@e, farle
conoscere, descrivendole.  |S'impenna~: propriamente, si fornisce
di ali: figuratamente, acquista meriti per salire al Paradiso, s@i
da averne esperienza diretta.  |Dal muto~ ecc.: aspetti da me le
notizie (|novelle~) di lass@u (|quindi~), come le aspetterebbe da
un muto: cio@e, invano, non essendo la mia lingua capace di
parlare di quelle |gioie.~

	|76-78.  Poi~: poi che, dopo che.  |Come~ ecc.:
Probabilmente il rapporto di somiglianza consiste soltanto in
quello che risulta ovviamente dal contesto, cio@e tra la
circolarit@a della danza dei beati intorno a Beatrice e Dante,
|fermi~ nel centro, e il moto circolare delle stelle vicine ai
poli, che sono i punti fissi e |fermi~ della sfera celeste. 
Generalmente si crede che la similitudine si riferisca alla
lentezza della danza, essendo il moto delle stelle vicine ai poli
pi@u lento di quello, gradatamente sempre pi@u veloce, delle stelle
che devono girare, impiegando lo stesso tempo, intorno ai circoli
sempre pi@u ampi della sfera, man mano che si avvicinano
all'equatore celeste.  Certo, il concetto della lentezza del moto
@e implicito nel riferimento alle stelle |vicine~ ai poli; ma la
lettera della similitudine si limita semplicemente a riprendere
la rappresentazione gi@a data nei vv. 64-65.

	|79-81.  Non... sciolte~: che abbiano sospeso la danza,
senza, per@o, smetterne la posizione e l'atteggiamento. 
|Ascoltando~: stando in ascolto, attendendo che la guida del
canto finisca la stanza della ballata, per riprendere la danza,
al canto del ritornello.  |Le nuove note~: l'inizio del
ritornello.  |Ricolte~: raccolte, intese.

	|82-87.  Quando~: giacch$e.  |Onde~ ecc.: dal quale raggio
della grazia @e acceso nel cuore dell'uomo l'amore |verace~,
rivolto a Dio.  |E che~ ecc.: il quale raggio cresce (in Dante
appare addirittura |multiplicato~) quanto pi@u cresce nell'uomo
l'amore verso Dio.  |Scala~: di cielo in cielo, all'Empireo. 
|U'~: lat. ^ubi~, dove, da unire con |risalir.~  |Nessun
discende~: l'allusione dovr@a intendersi limitata al caso
eccezionale di san Paolo e di Dante stesso, che, saliti da vivi
in Paradiso, discesero in terra, destinati a risalire dopo la
morte: estenderla agli angeli e ai beati, e ad occasionali
discese di essi sulla terra, sembra fuor di luogo.

	|88-90.  Qual~: chi.  |Fiala~: ampolla.  |Sete~: di
sapere chi siano quelle anime (vv. 91-93): fuori metafora, <chi
si rifiutasse di soddisfare il tuo desiderio>.  |In libert@a~
ecc.: non sarebbe libero di attuare la sua volont@a di carit@a,
intrinseca all'esser beato, come acqua che non scendesse al mare,
contro la legge della sua natura.

	|91-93.  Piante~: anime: metafora inerente a |ghirlanda~
(e a ^corona~, v. 65).  |Vagheggia~: contempla con amore: sono
anime di cultori della Teologia.  |Al ciel t'avvalora~: ti d@a
virt@u, valore per salire al cielo.

	|94-96.  Greggia~: l'ordine dei Predicatori, fondato da
san Domenico.  |Per cammino~ ecc.: cio@e, secondo la sua regola,
nella quale (|u'~) ben ci si nutre di cibo spirituale, se non si
va dietro a vanit@a (cfr. ^Par.~ XI, 22-25 e 122-139, dove @e
spiegato il dubbio che questa frase fa nascere in Dante).

	|98-99.  Frate~: confratello, domenicano.  |Alberto~:
detto Magno, nato a Lavingen in Svevia (1193), morto a Colonia
(1280), uno dei maggiori maestri di filosofia e teologia negli
Studi di Parigi e di Colonia, dov'ebbe discepolo san Tommaso. 
|D'Aquino~: dei conti d'Aquino, nato a Roccasecca (1226), morto a
Fossanova (1274; e cfr. ^Purg.~ XX, 69), maestro di teologia a
Colonia, Parigi, Napoli, il massimo esponente della Scolastica. 
Dante, collocandolo in Paradiso prima che fosse canonizzato
(1323), e facendolo protagonista di altri due canti (XI e XIII),
oltre che di questo, volle attestare quanto grande fosse la sua
ammirazione e gratitudine verso di lui: tomistica, infatti, @e
fondamentalmente, anche se non esclusivamente, la filosofia e
teologia di Dante.

	|100-102.  Esser... certo~: aver notizia.  |Viso~: occhi
o sguardo.  |Su per~ ecc.: via via per il |serto~ (^ghirlanda~,
al v. 92) dei beati.

	|103-105.  Del riso~: dalla letizia.  |Grazian~: da
Chiusi (sec. XII), camaldolese, autore della ^Concordantia
discordantium canonum~, detta ^Decretum Gratiani~, compilazione
dalle Sacre Scritture, da decreti di Concilii e di Papi,
fondamento del diritto canonico.  |L'uno e l'altro foro~: il
civile e l'ecclesiastico, o, secondo altri, le due parti del
diritto ecclesiastico, l'^interno~ o penitenziale, e l'^esterno~
o giudiziale.  |Aiut@o~: con l'opera suddetta.

	|106-108.  Coro~: schiera, la ^ghirlanda.~  |Pietro~:
Pietro Lombardo, del Novarese, morto nel 1164 a Parigi, dove
insegnava teologia, detto <il maestro della Sentenze>, dall'opera
sua ^Sententiarum libri IV~, ch'ebbe numerosi commentatori, tra
cui lo stesso san Tommaso, e fu nelle scuole il testo ufficiale
per la Dogmatica.  |Con la poverella~: Allude alle parole del
prologo dell'opera cit., in cui scrive di voler mettere nel
tesoro del Signore il suo modesto tributo, come la vedova
|poverella~ di cui parla ^Luca~ (XXI, 1-4), che offr@i a Dio tutto
il suo avere, consistente in due sole monete, dono pi@u meritorio
del superfluo dato dai ricchi.

	|109-114.  Quinta luce~: Salomone.  |Amor~: allusione al
^Cantico dei Cantici~, ispirato da fortissima passione amorosa,
interpretato nel medio evo come inno profetico delle nozze tra
Cristo e la Chiesa.  |Tutto il mondo~: gli uomini (francese ^tout
le monde~).  |Gi@u~: sulla terra.  |Gola~ ecc.: @e avido di aver
notizia, se sia salvo o dannato, di che si disputava tra i
teologi, a cagione della sua lussuria (cfr. ^I Re~ III, xi, 1-9). 
|U'~: dove.  |Se 'l vero @e vero~: se la Sacra Scrittura, che @e
verit@a, dice la verit@a.  Salomone chiese a Dio la sapienza per
governare il suo popolo, e Dio gliela concesse: <Ecco... io ti ho
dato animo tanto sapiente e intelligente che nessuno fu prima di
te, n$e sorger@a dopo, simile a te> (^ivi~, 12).  |Veder~:
intendere.  Anche questa frase (|a veder~ ecc.) fa nascere in
Dante un dubbio, che Tommaso risolver@a in ^Par.~ XIII, 37-111.

	|115-117.  Cero~: @e pi@u che candela, <luminare della
Chiesa> (Scartazzini): @e Dionigi l'Areopagita, convertito al
cristianesimo da san Paolo, creduto autore di parecchie opere,
tra cui celebre il ^De coelesti hierarchia~, in cui, pi@u
profondamente di ogni altro, tratt@o della natura e dell'ufficio
(|ministero~) degli angeli.

	|118-120.  Piccioletta~: minore delle altre, per la
minore importanza della sua opera.  |Avvocato~: difensore
dell'epoca cristiana: @e quasi certamente Paolo Orosio, prete
ispano (fine del sec. IV - Ia met@a del sec. V), autore di
un'opera di storia universale, diffusissima nel medio evo e ben
nota a Dante, ^Historiarum adversus Paganos libri VII~, ch'egli
scrisse a istanza di sant'Agostino, per dimostrare il disegno
della Provvidenza nella storia dell'umanit@a e la superiorit@a dei
|tempi cristiani~ rispetto al paganesimo.  Dante si sar@a riferito
all'utilit@a che sant'Agostino pot@e trarre (|si provide~) dalla
trattazione (|latino~) di Orosio per la polemica contro i pagani
nel suo ^De civitate Dei.~  Altre identificazioni proposte da
commentatori antichi e da studiosi moderni (sant'Ambrogio,
Lattanzio, Tertulliano, san Paolino da Nola, Mario Vittorino)
sono dai pi@u ritenute meno attendibili.

	|121-123.  De la mente~: la mente, pi@u che la vista (poca
importanza ha la diversa intensit@a delle singole luci), @e
impegnata nella rassegna che Tommaso va facendo.  |Trani~: da
^tranare~, trainare, porti.  |Dietro~ ecc.: seguendo le lodi
(|lode~, plur. di ^loda~, arc.) ch'io faccio di ciascuna. 
|Sete~: ardente desiderio di sapere chi sia.

	|124-126.  Per vedere~: Generalmente s'interpreta:
<perch$e vede la somma di ogni bene, Dio>; ma sarebbe notazione
ovvia e generica (tutti i beati sono tali perch$e vedono Dio), e
invece la presentazione e celebrazione che Tommaso fa di ciascun
beato comincia costantemente con l'accenno ai meriti terreni per
cui ora gode la beatitudine.  @E probabile che qui, come altrove,
l'inf. pres. stia per il passato, e che si debba intendere: <per
l'aver visto, nella sua sventura, la somma di ogni bene>. 
|L'anima~: di Severino Boezio, patrizio romano, console di Roma
nel 510, che, sospettato di tramare contro i Goti, fu da
Teodorico imprigionato e fatto uccidere (526).  In prigione
scrisse il famoso trattato ^De consolatione philosophiae~,
carissimo a Dante, il primo libro, secondo il racconto del
^Conv.~, che lo invogliasse agli studi filosofici.  |Chi di lei
ben ode~: chi sa intendere la lezione che viene da essa; ma @e
incerto se debba intendersi della sua vita, <che, caduta da sommi
onori in tanta sventura, @e essa stessa una lezione della fallacia
dei beni mondani>, o della sua opera, <che del sentimento di
quella fallacia @e tutta piena...  Forse il |ben ode~ si adatta
meglio a significare una intelligente penetrazione del libro>
(Porena), o, come @e preferibile, della vita e dell'opera insieme,
cio@e, dell'intera personalit@a di Boezio.

	|128-129.  Cieldauro~: la basilica di san Pietro in Ciel
d'oro, a Pavia, dove fu sepolto.  |Martiro~: morte violenta. 
|Esilio~: la vita terrena.  |Venne~: direttamente, sembra, come i
combattenti per la fede (cfr. ^Par.~ XV, 148).

	|130-132.  Spiro~: spirito.  |Isidoro~: autore delle
famose ^Etymologiae~ o ^Origines~, enciclopedia fondamentale
della cultura del medio evo.  |Beda~: monaco inglese (674-735),
detto il ^Venerabile~ per la sua Piet@a e dottrina, autore, tra
molto altro, della ^Historia ecclesiastica gentis Anglorum.~ 
|Riccardo~: agostiniano, scozzese (sec. XII), detto da san
Vittore, perch$e priore del monastero di san Vittore, presso
Parigi dal 1162 alla morte (1173), uno dei maggiori
rappresentanti della teologia mistica.  |Che~: sogg.  |A
considerar~: nel contemplare, speculando, Dio.  |Pi@u che viro~:
pi@u che uomo (lat. ^vir~), <quasi angelo> (Torraca).

	|133-138.  Questi~: Sigieri di Brabante, nato nel 1226,
professore allo Studio di Parigi, il maggior rappresentante della
corrente filosofica aristotelico-averroistica.  Accusato d'eresia
per alcune opinioni da lui sostenute dal punto di vista meramente
razionale (negazione della creazione dal nulla, dell'immortalit@a
dell'anima, del libero arbitrio), dopo la condanna di molte sue
tesi pronunziata dall'arcivescovo di Parigi nel 1277 e la
successiva comparsa davanti all'Inquisitore, venne in Italia per
appellarsi alla Curia papale, che lo assolse, ma l'obblig@o a
vivere presso di essa, sotto stretta vigilanza.  Un suo
segretario lo uccise a Orvieto tra il 1282 e il 1284: si disse,
per istigazione dei suoi avversari.  |Onde~ ecc.: essendo Sigieri
l'ultimo del giro da destra a sinistra, lo sguardo (|riguardo~)
di Dante torna da lui a Tommaso: avversari in vita, Dante li
colloc@o in Paradiso l'uno a fianco dell'altro.  |Pensieri gravi~:
probabilmente, allusione non alle lotte e amarezze procurategli
nella vita pratica delle sue dottrine, ma alle angosce
intrinseche alla sua speculazione stessa, divisa tra verit@a di
ragione e verit@a di fede.  |Leggendo~: ^leggere~, per
<insegnare>, specialmente, nelle Universit@a.  |Vico de li
strami~: <via della paglia>, la ^rue du fouarre~, a Parigi,
dov'erano le scuole universitarie, cosiddetta perch$e gli scolari
sedevano su un fastello di paglia che portavano seco. 
|Sillogizz@o~: dedusse logicamente: <negli esercizi logici,
Sigieri eccelleva su tutti i contemporanei> (F. Tocco). 
|Invid,iosi veri~: verit@a che gli procurarono l'odio degli
avversari: a quali verit@a alluda non possiamo sapere: qualcuno
pensa a singole sue tesi condannate, che Tommaso condivideva.

	|139-144.  Orologio~: a sveglia.  |L'ora~: dell'alba,
quando |la sposa di Dio~, la Chiesa, |surge~, inizia le sue
funzioni, facendo la mattinata allo sposo (|mattinar~, <cantare,
fare la mattinata>, come usavano gli amanti davanti alla casa
delle loro donne), cio@e recitando il <mattutino> a Cristo,
|perch$e l'ami~, cio@e l'assista amorosamente nella sua missione. 
|Che l'una~ ecc.: dubbio se |che~ abbia valore locale (<nel quale
orologio>) o modale-consecutivo (<orologio cos@i fatto che>):
|l'una parte~ del meccanismo, prima, |tira~ a s$e l'altra, e poi
la spinge (|urge~) davanti a s$e, di modo che, per effetto di
questo doppio movimento, i martelletti battono a brevi intervalli
sulle campane.  |Che 'l ben~ ecc.: che lo spirito del credente,
disposto ad amar Dio, si riempie (|turge~, latinismo, si gonfia)
di amore.

	|145-148.  Cos@i~: tirando a s$e il vicino tenuto per una
mano, e sospingendo l'altro tenuto per l'altra.  |Rota~: la
corona dei beati.  |Render voce a voce~: accordare tra loro il
canto.  |Tempra~: accordo armonico.  |Col@a~: in Paradiso. 
|S'insempra~: neologismo dantesco, da ^sempre~: dura sempre, @e
eterno.
