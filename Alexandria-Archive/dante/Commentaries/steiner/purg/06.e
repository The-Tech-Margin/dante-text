	|1.  si parte~: si separa; -- |il giuoco~: qui per il
gruppo dei giocatori: come altrove ^caccia~: la schiera dei
cacciatori; -- |zara~: @e un gioco a dadi (arabo ^zehar~); quando
uscivano certi punti, che non avevano valore, i giocatori
dicevano: zara, che nel gergo del gioco vuol dire: nulla; di qui
il nome al gioco stesso.  Si giocava all'aperto e in pubblico
anche da persone di grado sociale elevato (^SACCHETTI~, ^Nov.~,
dove vediamo giocare ai dadi in pubblico l'amico di Dante G.
Cavalcanti).  Intorno ai giocatori stavano amici, avidi o
curiosi.  Finito il gioco, questi si facevano intorno al
vincitore, si rallegravano con lui, e alcuno chiedeva e otteneva
una mancia e se ne andava soddisfatto.  Di simili scene ci ha
serbato ricordo uno scrittore del sec. XIII, scrivendo in un
paragone: ^Item sicut videmus in lusoribus ad taxillas vel
similem ludum, nam multi stare solent ad videndum ludum, et
quando unus lusorum obtinet in ludo, illi instantes solent petere
aliquid sibi dari de lucro illo in ludo habito, et illi lusores
dare solent~...: ^Giorn. Stor. della lett. ital.~, XXI, pag. 456.

	|2-3.  dolente~: chi ha perduto rimane a sedere dolente e
coi dadi, per darsi contegno, ripete |le volte~, le giocate, da
solo e |tristo~, nella sua melanconia, impara a giocar meglio
un'altra volta.

	|4.  Con l'altro~, ecc.: col vincitore se ne vanno tutti
gli spettatori; -- |tutta~: amara osservazione.  Nessuno resta
col vinto.

	|5-6.  va dinanzi~: per farsi vedere da lui; -- |qual
diretro~: un altro, per farlo voltare, lo prende per l'abito; --
|da lato~: un altro, standogli a lato, o con la voce o coi gesti
gli si fa presente.

	|7.  non s'arresta~: e quello continua a camminare,
ascoltando l'uno e l'altro.

	|8.  A cui porge~: quello a cui egli porge la mano (con
qualcosa dentro) cessa dallo stringerglisi intorno.

	|9.  si difende~: si libera da quell'assalto.  La
descrizione vivacissima e dei gesti e dei sentimenti @e senza
dubbio ricavata da scene reali che Dante avr@a avuto occasione di
osservare, chi sa quante volte.

	|10.  Tal era io~: cos$i stava Dante tra quei penitenti,
che gli si affollavano intorno, perch$e si ricordasse poi di loro
o pregando o facendo che altri pregassero in loro suffragio.

	|11.  Volgendo a loro~: volge il viso ora a uno, ora
all'altro con cenni di consenso.

	|12.  sciogliea~: con le promesse si libera da quella
folla.

	|13.  l'Aretin~: ^Questi fu messer Benincasa giudice
d'Arezzo, il quale, essendo assessore dalla podest@a, overo
vicario d'Arezzo, fe' morire Cervo fratello d'uno Ghino di
Tacco~...  Costui per vendetta uccise il giudice a tradimento. 
Cos$i il ^Lana.~  Opportunamente il ^Torraca~ ricorda che il
Benincasa era stato a Bologna, nel 1285, giudice del podest@a
Stricca de' Salimbeni, che Dante nomina come prodigo
nell'Inferno, XXIX, 125.

	|14.  Ghin di Tacco~: di nobile famiglia senese de'
Pecorai da Torrita.  ^Era grande rubatore~ dice il ^Lana~ e
l'^Anonimo Fiorentino~ dice che, sebbene fosse di nobile origine,
^reo divenne per accidente, avendo perduto il suo, per@o ch'egli
si diede a fare rubare in sulle strade.~  Il ^Boccaccio~,
^Decam.~, Giorn. X, Nov. 2, lo dice: ^per la sua fierezza e le
sue ruberie uomo assai famoso.~  La figura romanzesca di lui ha
rilievo nella novella del ^Boccaccio~ citata, alla quale
rimandiamo il lettore.

	|15.  correndo in caccia~: Guccio de' Tarlati da
Pietramala, ghibellino d'Arezzo, dai racconti degli antichi non
risulta chiaro se morisse in battaglia, inseguendo |in caccia~,
come intendono ^Pietro di Dante~ e ^Benvenuto~, o inseguito come
intendono il ^Lana~, l'^Ottimo~, il ^Buti~, pi$u attendibilmente.

	|17-18.  Federigo Novello~: figlio di Guido Novello, mor$i
il 28 settembre 1291 in una cavalcata nel Casentino, mentre
cercava di riacquistare le terre che il comune guelfo di Firenze
aveva tolte a lui e al padre suo: ^Bull.~, X, 117.  -- |quel da
Pisa~: Gano (erroneamente detto Farinata) degli Scornigiani da
Pisa, figlio di Marzucco, del quale lasci@o scritto il ^Buti~ che
si fece frate francescano.  Marzucco, quando suo figlio fu
ucciso, nel 1287 da un pisano per ordine del conte Ugolino, and@o
con i frati del suo convento a chiederne la salma, dimostrando
pubblicamente la sua fortezza d'animo: ^mostrando con bellissime
autoritadi e verissime ragioni che nel caso avvenuto non era
nessuno milliore rimedio che pacificarsi col nemico loro: e cos@i
ordin@o poi che si fece la pace, et elli volse baciare quella mano
che aveva morto lo suo filliuolo; e per@o dice lo testo che fe'
parer lo buon Marzucco forte: ne la morte del filliuolo, si vidde
la bont@a, la costanzia e fermessa del padre.~  Vedasi tuttavia
^Bull.~, XIV, 44 sgg.

	|19-20.  conte Orso~: figlio del conte Napoleone degli
Alberti: ^Inf.~, XXXII, 55 sgg. fu ucciso da suo cugino Alberto
figlio del conte Alessandro.  ^BARBI~, in ^Bull.~, XVIII, 14; --
|e l'anima~, ecc.: e l'anima divisa dal suo corpo non gi@a per
colpa commessa, ma per astio e per invidia (|inveggia~) @e l'anima
di ^Pierre de la Brosse.~  Fu gran ciambellano del re di Francia,
Filippo l'Ardito: ^Purg.~, VII, 103.  Essendo morto il figlio
primogenito del re, pare che egli accusasse di questa morte Maria
di Brabante, seconda moglie di Filippo.  L'astio della regina e
l'invidia dei cortigiani, secondo l'^Anonimo Fiorentino~, fecero
si che il 30 giugno del 1278 il re lo fece impiccare.  Dante lo
riteneva innocente, come si capisce da quello che segue.

	|22-24.  qui provveggia~: provveda; a questo fatto, la
morte inflitta ingiustamente a Pietro de la Brosse, ponga
rimedio, col pentimento e con l'espiazione, |la donna di
Brabante~: Maria, seconda moglie di Filippo; -- |di peggior
greggia~: affinch$e, morendo non abbia a finire nell'Inferno e fra
i peggiori, nella decima bolgia.

	|26-27.  pur ch'altri preghi~: essi chiedevano tutti una
sola cosa: che altri pregassero per loro; -- |s'avacci~: si
affretti il momento in cui raggiungeranno quello stato di
perfezione che schiuda loro il Paradiso.

	|28-29.  E' par che tu~, ecc.: Dante ha un dubbio. 
Ricorda alcune parole del poema virgiliano che sono in contrasto
con quanto mostrano di sperare quelle anime, ed espone al Maestro
il suo dubbio.  |E' par~: mi sembra che tu, |luce mia~, in quanto
suoli illuminare la mia mente; -- |alcun~: in un certo testo, o
punto de' tuoi scritti; -- |espresso~: espressamente,
chiaramente.

	|30.  Che decreto~, ecc.: sono le parole che la Sibilla
rivolge a Palinuro quando egli prega Enea di portarlo con s$e
oltre l'Acheronte: ^Smetti di sperare che si pieghino alle tue
preghiere i decreti degli Dei~: ^En.~, VI, 376.

	|31.  pur~: e tuttavia costoro pregano solo perch$e le
preghiere altrui commuovano Dio in loro favore.

	|32-33.  Sarebbe dunque~: come si concilia con la loro
speranza la tua sentenza?  O @e vana la speranza di costoro che le
preghiere abbiano forza sul cielo, oppure sono io che non capisco
bene quello che hai affermato.

	|34-35.  La mia scrittura~: quello che ho scritto @e chiaro
e non @e suscettibile di diversa interpretazione, e d'altra parte
la speranza di costoro non @e fallace, @e fondata

	|36.  con la mente sana~: se si considera la cosa senza
pregiudizi, con mente fornita di sana dottrina.

	|37-39.  cima di giudizio non s'avvalla~: non si piega
affatto l'altezza del giudizio di Dio, n$e mutano i suoi decreti
per il fatto che il |foco d'amor~, lo slancio della carit@a da
parte di un'anima in grazia, compia in un attimo (|in un punto~),
per fare la ipotesi pi$u ardita, quello che devono a Dio in
soddisfazione del loro debito, coloro che dimorano qui
(^astallare~, avere stallo, dimora: ^Inf.~, XXXIII, 102). 
Un'anima buona insomma pu@o addossarsi in parte con preghiere, con
digiuni, con voti il carico di un'anima del Purgatorio che non @e
esonerata dalla penitenza ma la compie in tempo pi$u breve.  Cfr.
^Suppl.~ alla ^Summa Theol.~, LXXI, 6.

	|40-41.  E l@a dov'io fermai~: d'altra parte, prosegue
Virgilio, nel luogo, e nelle circostanze a proposito dei quali
formulai codesto concetto, l@a nell'Inferno, dove le parole della
Sibilla sono pronunciate, l@a non era possibile rimediare,
riparare alle deficienze dello spirito di Palinuro; -- |per
pregar~: per quanto uno pregasse.

	|42.  Perch@e il priego~: la preghiera era |disgiunta da
Dio~: non arrivava a lui, in quanto preghiera di pagano, e in
ogni caso, precedente alla redenzione.

	|43.  Veramente~: per@o, tuttavia: ^Par.~, I, 10; --
|alto~: grave, che riguarda una dottrina assai elevata; --
|sospetto~: dubbio.

	|44-45.  Non ti fermar, se~, ecc.: non fermare la tua
mente intorno a cos$i elevata materia, se non te la chiarir@a
meglio di me colei, che sar@a la luce per la quale il tuo
intelletto giunger@a a scorgere le verit@a teologiche.

	|46.  Non so se intendi~: Virgilio finge di pensare che
Dante possa non aver capito a chi allude, per poter pronunciare
il magico nome di Beatrice che produrr@a, come vedremo subito,
l'effetto di stimolare Dante al cammino.

	|47-48.  Tu la vedrai~: non si limita a nominarla; glie
ne fa apparire l'immagine.  Il sorriso di Beatrice era il termine
d'ogni beatitudine per l'Alighieri.  Ma egli conosceva il sorriso
di Beatrice terrena; ora che sar@a il sorriso di lei |felice~,
nella beatitudine, e fatta immagine della verit@a rivelata?  La
quale, a Virgilio @e negata.  |Tu la vedrai~...  Il frequente
richiamo a determinati limiti fa intendere il proposito dantesco
di quella contrapposizione tra mondo pagano e mondo cristiano che
ha impostata nel canto di Ulisse.

	|49.  a maggior fretta~: l'effetto @e ottenuto.  Dante,
che prima pregava Virgilio di rallentare il passo (^Purg.~, IV,
44-45), ora vorrebbe affrettarlo.

	|50.  non m'affatico~: non sento pi$u la fatica di prima.

	|51.  l'ombra getta~: oramai viene la sera e il sole si @e
nascosto dietro la costa occidentale del poggio.  Le parti sono
invertite, e qui @e Dante che sprona e ricorda che il tempo passa.

	|54.  che non stanzi~: proseguiremo, certo, ma quanto a
giungere sulla vetta il fatto @e diverso da quello che pensi tu,
nella tua mente, di poter stabilire (^stanziare~).

	|55.  tornar vedrai~: dovr@a passare qualche altro giorno.

	|56.  Colui che gi@a si cuopre~: il sole che si @e nascosto
dietro al monte.

	|57.  S@i che i suoi raggi~, ecc.: s$i che tu non
interrompi i suoi raggi, e la tua ombra non @e visibile.  Lo
speciale richiamo di Virgilio a Dante, o di Dante al lettore,
circa il fatto che l'ombra del Poeta non @e pi$u visibile, e che
potrebbe sembrare superfluo, serve anch'esso a preparare
l'episodio seguente.  Nulla deve disturbare n$e l'altera e pensosa
solitudine di Sordello, n$e poi lo slancio del suo sentimento di
patria, neppure la meraviglia di trovarsi davanti un vivo.  Cos$i
non ci stupiremo che Sordello, tutto intento a festeggiare il
^cittadin suo~ {v.81} non mostri neppur d'accorgersi di Dante,
che crede un'ombra come le altre.  Che @e vivo sapr@a pi$u avanti, e
allora mostrer@a meraviglia adeguata al fatto: ^Purg.~, VIII,
61-66.

	|58-59.  Ma vedi l@a~, ecc.: appare loro un'anima, in
atteggiamento di solitudine evidentemente cercata e desiderata;
-- |inverso noi~: non guardava precisamente loro, tutta assorta
com'era ne' suoi pensieri, ma nella loro direzione.

	|60.  pi@u tosta~: pi$u rapida, pi$u breve.  @E la consueta
cura di Virgilio; la via della espiazione @e cos$i difficile, che
non conviene andare con inopportuna baldanza a tutto pericolo di
allungarla e di renderla pi$u aspra.

	|61.  O anima lombarda~, ecc.: Dante rappresenta la
figura di Sordello, interrompendo il racconto, come per una
necessaria effusione del sentimento.  Lo vede |altero e
disdegnoso~, poco disposto a porger l'orecchio o a interessarsi
di cose poco importanti; -- |onesta e tarda~: i due aggettivi si
compenetrano; all'alterezza schiva di cose meschine, di cui aveva
fatto cenno, si aggiunge la dignitosa lentezza dello sguardo che
conferisce gravit@a austera e pensosa a quel volto umbratile.

	|64.  alcuna cosa~: non mostra desiderio di attaccar
discorso.

	|65.  lasciavane gir~: non si cura di quel che fanno quei
due.

	|66.  A guisa di leon~: come il verso che scolpisce
Farinata (^Inf.~, X, 33), questo evoca l'immagine maestosa di
Sordello.  ^Il giusto @e franco come un leone e senza timore~:
^Prov.~, XXVIII, 1.

	|67.  Pur~: tuttavia; nonostante quel disdegno e quel
silenzio rendessero difficile accostarsi a quell'anima, Virgilio
le si avvicina; -- |si trasse~: il verbo indica un certo sforzo;
-- |pregando~: @e un atteggiamento pi$u di reverenza che di
semplice gentilezza.

	|68.  miglior salita~: la pi$u facile e pi$u breve salita.

	|69.  non rispuose~: vedremo pi$u tardi che la risposta
sarebbe oziosa: non si poteva pi$u salire, essendo il sole al
tramonto: ^Purg.~, VII, 43 sgg.

	|70.  paese~... |vita~: di dove fossero, e quale la loro
condizione.

	|71.  dolce~: qui vale, mi pare, mite, perch$e avendo
fatto una domanda, senza aver ricevuta risposta, pure risponde
alla domanda dell'altro.

	|72.  Mantova~: la citt@a natale di Virgilio, sacra per
Dante (^Inf.~, XX, 57 sgg.), @e nominata qui per dar luogo a
questa memorabile concezione d'amor patrio.  Alla parola
|Mantova~ null'altra segue, ma i puntini di sospensione indicano
che Virgilio poteva aggiungere: mi ha dato i natali
(^Benvenuto~).  Virgilio non si palesa, cos$i l'accoglienza non @e
al grande poeta latino, ma solo al concittadino; -- |tutta in s@e
romita~: prima era tutta solitaria e come chiusa in se stessa;
richiama cos$i tutti i particolari dell'atteggiamento di Sordello:
^altero, disdegnoso, silenzioso~ {v.62}, perch$e pi$u viva appaia
la forza di quel sentimento che ha potuto scuotere un tal uomo
dalla sua immobilit@a.

	|73.  Surse v#er lui~: balza verso Virgilio dal luogo ove
prima stava immobile; la statua vive; tanto foco covava sotto
quella calma apparente.  Il gesto improvviso prepara l'esplodere
del dolore nella invettiva.

	|74-75.  Mantovano~: ^Mantova~ {v.72}, ha detto Virgilio,
|mantovano~ rileva Sordello; la causa di tanta commossa
accoglienza @e tutta qui e chi sia quel concittadino non importa;
-- |della tua terra~: lo aggiunge espressamente: mantovano come
sei tu; -- |e l'un l'altro~: portati dalla forza del comune
sentimento si abbracciano, come fratelli, riconoscendosi figli
della stessa madre; -- |Sordello~: Cfr. ^De Vulg. El.~, I, 15,
nato nei primi del 1200 a Goito nel Mantovano, figlio d'un nobile
povero chiamato, per questo, ^Ser lo Corto.~  Attese da giovane
agli studi della poesia, apprendendo i tre idiomi: italiano,
francese e provenzale.  Caro ai Signori da Romano, Ezzelino e
Alberico, li aiut@o a togliere al conte di San Bonifacio la
moglie, Cunizza (^Par.~, IX, 25 sgg.), loro sorella e se ne
innamor@o.  Visit@o parecchie nobili corti e fu presso Beatrice
contessa di Provenza (^Purg.~, VII, 126), alla corte di Raimondo
Berlinghieri, padre di lei; accompagn@o il marito di Beatrice,
Carlo d'Angi@o, all'impresa di Napoli.  Caduto, a quanto pare, in
disgrazia di quel re, ebbe come intercessore Clemente IV, che ne
parla, in una sua lettera, con parole di alta lode.  Dopo il 1266
poco si sa di lui che mor$i prima del 1273, probabilmente nel
feudo di Polena donatogli da Carlo nel 1269 con alcuni castelli
in Abruzzo.  Fu uno dei pi$u eminenti trovatori del suo tempo. 
Delle sue opere Dante dovette conoscere l'^Ensenhamen d'onor~,
solenne trattato di etica cavalleresca e curtense, e il compianto
in ^morte di Ser Blacatz~ nel quale Sordello, passando in
rassegna pr$incipi e sovrani del tempo, deplora la loro vilt@a e
nullit@a.  La rassegna di Dante nel canto seguente si ispira a
quella di Sordello.  (Cfr. ^SCARTAZZINI~, ^Comm.~, Lips.
Appendice al canto; ^DE LOLLIS~, ^Vita e poesie di Sordello da
Goito~, Halle, 1896).

	|76.  Ahi, serva Italia~: questa invettiva non appartiene
al poema inteso come fantasia del viaggio d'oltretomba.  Essa
sgorga dalla realt@a terrena di Dante; e poich$e appartiene al
tempo della composizione del poema, non a quello fittizio nel
quale Dante colloca il viaggio per il Purgatorio, pu@o apparire
come una interruzione.  Ma l'interruzione @e soltanto apparente,
l'unit@a strutturale del poema @e sempre coerente e in graduale
ampliamento; e sempre concretamente presenti allo spirito del
Poeta sono i problemi della storia e della vita, dai quali muove
la fantasia, nella contrapposizione di un mondo superiore,
ordinato in giustizia, a un mondo terreno nel disordine della
corruzione.  L'Italia @e detta |serva~ perch$e dominata dalla
corruzione e perch$e non soggetta al suo legittimo Cesare, ma,
nelle sue varie parti, ad usurpatori del potere supremo.  Nel ^De
Mon.~, Dante, sognatore dell'impero universale, afferma che
^sotto la monarchia il genere umano vive massimamente libero~: I,
12; e altrove, della obbedienza alle leggi dell'impero scrive:
^l'osservanza delle quali se lieta e se franca, non solamente
provasi non essere servit$u, ma anzi a chi guarda diligentemente
apparisce, qual essa @e, la maggiore delle libert@a~: ^Ep.~, VI, 5;
-- |di dolore~: albergo di tutti quei dolori che nascono dalla
discordia e dalla ribellione.

	|77.  Nave sanza nocchiere~: priva del timoniere,
l'imperatore.  ^Perch@e manifestamente veder si pu@o che a
perfezione della universale religione della umana specie conviene
essere uno quasi nocchiere~: ^Conv.~, IV, 4.  ^Nave senza
nocchiero rompe en tempestanza~: ^IACOPONE~, ^Laude~ XXXIII,
ediz. cit.; -- |in gran tempesta~: senza che alcuno la guidi tra
il ribollimento delle sfrenate cupidigie: ^La misera Italia,
lasciata sola in abbandono a private signorie, e destituita
d'ogni pubblico reggimento, da quale e quanta tempesta di venti e
di flutti sia agitata non varrebbero parole a significarlo~:
^Epist.~, VI, 1.

	|78.  donna di provincie~: signora di nazioni e popoli. 
S'insegnava dai giuristi che l'Italia, secondo le leggi, ^@e
signora di provincie~: ^Bull.~, XX, 172; -- |bordello~: s'intenda
luogo di politiche fornicazioni.  Le varie citt@a italiane, che
avrebbero dovuto darsi a Cesare, loro legittimo sposo e signore,
si davano ad altri capi, quasi in adulterio.

	|80-81.  Sol per lo~... |suon~: era bastato il nome
Mantova pronunciato da uno sconosciuto.  Cos$i il sentimento di
patria @e pi$u umano e universale che non sarebbe se Virgilio si
fosse palesato.  Notiamo per@o che a questo nobile sentimento @e
dato luogo qui, nell'Antipurgatorio, sede di affetti umani non
necessari alla santit@a, ma neppur opposti.  Pi$u avanti, ^Purg.~,
XIII, 94 sgg., tra spiriti pi$u adulti nella grazia, a questo
sentimento di amore particolare si sovrappone quello della comune
origine e della comune patria celeste; -- |quivi~: nel
Purgatorio, dove un tale sentimento ha minor ragione di essere,
dove gli affetti umani si fanno spassionati in un graduale
distacco dalla terrenit@a.

	|82-83.  E ora in te~: si contrappone a quel passato e a
quel luogo come il |vivi~ a morti.  Quei due morti, oramai
soggetti ad altre leggi, mostravano d'amarsi tanto e nello stesso
momento, sulla terra, |li vivi tuoi~ pare che non possano stare,
vivere |sanza guerra~; -- |si rode~: indica il logor$io rabbioso
delle infinite contese di parte.

	|84.  un muro~... |una fossa~: per quanto riuniti dentro
la stessa cerchia di mura e lo stesso fossato, sono divisi pi$u
che mai.

	|85-87.  Cerca, misera~, ecc.: guarda, esplora a palmo a
palmo: ^Inf.~, I, 84; -- |dalle prode~: dai lidi guarda il tuo
mare percorso da navi italiane di citt@a tra loro nemiche; -- |in
seno~: nella terra ferma; -- |S'alcuna parte~: se una parte sola
vi sia che goda della pace.

	|88-89.  Che val perch@e~, ecc.: fatica inutile che
Giustiniano abbia restaurato per te il |freno~ delle leggi (@e il
Corpus iuris di cui parla in ^Par.~, VI, 12); |che val~: che
frutto te ne viene, a che giovano il morso e il freno a un
cavallo la cui sella sia priva del cavaliere?  E nel ^Convivio~,
IV, 9: ^Dire si pu@o dello Imperatore~..., ^che elli sia il
cavalcatore della umana volont@a.  Lo qual cavallo come vada sanza
cavalcatore per lo campo, assai @e manifesto, e spezialmente nella
misera Italia che sanza mezzo alcuno alla sua governazione @e
rimasa.~

	|90.  fora la vergogna meno~: se al disordine d'Italia si
potesse dare come scusa la mancanza d'un ^freno~ {v.88}, cio@e
d'un codice di leggi, la vergogna sarebbe (|fora~) minore,
essendo minore la colpa.

	|91.  Ahi, gente~: visto quale sia il male d'Italia, ne
ricerca i colpevoli e comincia dalla gente che |dovrebbe esser
devota~ senza per questo osteggiare l'autorit@a imperiale; secondo
alcuni, i guelfi; secondo altri tutto il popolo italiano sviato
dal contrasto fra le due somme autorit@a.  Altri ancora intendono
i chierici che usurpano il potere civile trascurando quello
spirituale.

	|92.  Cesare in la sella~: dovreste, voi Italiani, non
opporvi alla venuta dell'imperatore in Italia, e lasciare che
Cesare sieda |in la sella~, al governo d'Italia.  Oppure:
dovreste, voi chierici, non confondere quello che @e di Cesare e
quello che @e di Dio.

	|93.  Dio ti nota~: se interpreti rettamente quello che
Dio nota per te.  Allude alle parole del Vangelo: ^Date a Cesare
quello che @e di Cesare e a Dio quello che @e di Dio~: ^MATTEO~,
XXII, 21 e anche: ^il mio regno non @e di questa terra~: ^GIOV.~,
XVIII, 36.

	|94.  fiera~... |fella~: il cavallo, da domestico fatto
feroce, ora @e |fello~, ribelle.

	|95.  dagli sproni~: non castigata e stimolata coi modi
della legittima autorit@a civile, che sono quel che gli sproni al
cavaliere.

	|96.  predella~: la parte della briglia che va dalla
guancia del cavallo sopra il morso e per la quale si conduce il
cavallo a mano.  Vuol dire: sostituendosi a Cesare e non potendo
essi sedere sulla sella, conducono il cavallo a mano, e quello,
non sentendo l'effetto degli sproni, imbizzarrisce e procede alla
peggio.

	|97.  O Alberto tedesco~: altro colpevole dell'anarchia
d'Italia @e l'imperatore, e Dante si volge a quello che regnava, o
che egli finge che regnasse ancora quando scrisse queste parole,
Alberto d'Austria, eletto nel 1298, ucciso a tradimento nel 1308. 
Non venne mai in Italia, la quale non vide imperatore da Federico
II (m. 1250) ad Enrico VII (m. 1313).

	|98.  indomita~: ribelle all'autorit@a imperiale; --
|selvaggia~: ritrosa ad ogni civile costume.

	|99.  dovresti~: hai abbandonato l'Italia, mentre sarebbe
tuo dovere di |inforcar li suoi arcioni~: o, com'ha detto prima:
^seder in la sella~ {v.92}: assumerne il governo.

	|100.  Giusto giudicio~: invoca sull'imperatore un giusto
castigo che non pu@o essere che di condanna; -- |dalle stelle~: da
Dio.

	|101.  Sovra 'l tuo sangue~: oltre che alla morte
d'Alberto, per mano del consanguineo Giovanni di Svevia, suo
nipote, allude alla morte del primogenito di lui, Rodolfo, nel
1307; -- |nuovo e aperto~: sia un castigo senza esempio e chiaro
a tutti nella sua natura di punizione divina.

	|102.  Tal che~, ecc.: tale insomma che il tuo successore
(che fu poi Enrico VII), abbia a temerne e si guardi dal mancare
al proprio ufficio.

	|103.  e il tuo padre~: Rodolfo di Absburgo, del quale
vedi al canto seguente, v. 94; -- |sofferto~: tollerato,
permesso.

	|104.  distretti~: trattenuti, legati dalla cupidigia dei
dominii di Germania.  Scrive di Rodolfo il ^Villani~: ^sempre
intese a crescere suo stato e signoria in Alamagna, lasciando le
imprese d'Italia per accrescere terra e podere a' figliuoli~:
^Cron.~, VII, c. 146.

	|105.  giardin dello imperio~: l'Italia.  La pi$u bella e
nobile terra dell'impero.  Un sonetto ad$espoto sulla rotta di
Montaperti, parlando di Firenze: ^che morto e divorato hanno il
giardino~: ^Rime antiche~, ediz. cit., V, 96; -- |sia diserto~:
vada, per l'abbandono, in rovina.

	|106-107.  Montecchi e Cappelletti~, ecc.: dei primi, di
Verona, sappiamo che nel 1206 erano stati sconfitti da Azzo II
Estense aiutato dai conti di San Bonifacio.  I Cappelletti,
secondo la testimonianza di Pietro di Dante, sarebbero di
Cremona; -- |Monaldi e Filippeschi~: famiglie di Orvieto o,
secondo ^Benvenuto~, di Civitavecchia.  Dante avrebbe qui citato
due coppie di famiglie avverse, della stessa citt@a o no che
fossero, ma comunque notissime, per dare all'imperatore un
esempio delle discordie italiane; ma @e ovvio pensare che Dante
non alluda a lotte di carattere familiare e per privati
interessi, ma a lotte politiche tra fazioni guelfe e ghibelline,
capeggiate da potenti capipartito, pr$incipi di signorie
sediziose.  I Montecchi per esempio si estingueranno, ma non si
estinguer@a la lotta politica iniziata da loro, continuata poi in
Lombardia dai Turrisendi, dagli Ezzelini, dai Pelavicino e da
altri.  Anche Monaldi e Filippeschi sono, pi$u che famiglie
avverse, partiti avversi.  I nomi citati da Dante sarebbero
indice dell'origine di un fatto che si impone, quello con cui il
Poeta chiude questo passo (vv. 124-125): che ^le citt@a d'Italia
tutte piene~ -- ^son di tiranni~...

	|108.  gi@a triti~: gi@a avviliti e depressi i Montecchi e
i Cappelletti o per le loro discordie o per il prevalere di
famiglie pi$u potenti, quali a Verona gli Scaligeri; -- |con
sospetti~: presaghi della rovina della loro potenza.

	|109-110.  Vien, crudel~: crudele chiama l'imperatore,
perch$e non si d@a pensiero di togliere dalla tribolazione
(|pressura~) nella quale erano tenuti dai Comuni i suoi nobili,
conti, marchesi che avevano pur avuto l'autorit@a da lui; -- |lor
magagne~: i loro mali, sia vizi, sia danni conseguenti.  Vieni a
liberarli e a correggerli.

	|111.  Santafior~: ormai decaduti i conti di Santafiora
(^Purg.~, XI, 59 sgg.), aspramente combattuti dal Comune di
Siena, avevano dovuto cedergli parte dei loro territori, proprio
nel 1300.  Altri avevano dovuto cederne prima; -- |sicura~ @e una
antifrasi di amara ironia.  Altri leggono ^oscura~ (^Petrocchi~,
III, 99).

	|113.  Vedova e sola~: priva del suo sposo e protettore
(^Benvenuto~); -- |d@i e notte~: certo chi visitava a quei tempi
le rovine di Roma, per molti aspetti allora pi$u maestose che ora
non siano, sentiva un richiamo alla passata floridezza. 
L'immagine, suggerita forse da ^Geremia~ (^Lam.~, I) @e ripresa
spesso da poeti posteriori a Dante.

	|115.  quanto s'ama~: ironico.  Di questi odii feroci
Dante era egli stesso vittima e documento.

	|116.  se nulla~... |piet@a~: se nessun sentimento di
dovere e di piet@a basta a smuoverti, a farti scendere in Italia.

	|117.  della tua fama~: vieni almeno a vergognarti del
discredito nel quale sei incorso.

	|118.  E, se licito m'@e~: portato dalla passione, dopo
aver cercato in terra i colpevoli dell'abbandono di Roma, ne
cerca la causa in cielo; -- |Giove~: per indicare la Divinit@a in
genere.  Con questo nome Dante ricorda accanto ai meriti della
passione di Cristo, tutte le grazie che Dio, riconosciuto dai
Romani con il nome di Giove, aveva fatto ai Romani, come dicesse
dunque: o Dio, che, qualunque nome ti sia dato, hai tanto aiutato
la grandezza di Roma e poi in persona di Cristo hai voluto morire
per noi, ti sei ora dimenticato di noi?

	|119-120.  per noi crocifisso~: ricorda i dolori della
passione di Cristo, meravigliandosi che ora egli sembri aver
dimenticato gli uomini per i quali pur aveva voluto morire; --
|rivolti altrove~?: l'ardita domanda, quasi un rimprovero: ti sei
dimenticato di noi? @e temperata dalle parole ^e se licito m'@e~
{v.118}, e dalle terzine che seguono.

	|121-122.  O @e preparazion~: oppure questi mali sono la
preparazione di un bene che tu fai nelle inaccessibili profondit@a
de' tuoi propositi: ^Purg.~, III, 34-36; ^Profondo abisso i tuoi
giudizi~: ^Salm.~ XXXV, 7; -- |per alcun~, ecc., per un qualche
bene futuro.

	|123.  scisso~: precluso alla possibilit@a del nostro
accorgimento; che non possiamo vedere n$e comprendere.

	|125-126.  tiranni~: qui vale signori non legittimi. 
^Italia misera, sola, abbandonata ai capricci dei privati~:
^Epist.~, VI, I; cfr. anche n. 106, 107.  -- |Marcel~: C. Claudio
Marcello, console, seguace di Pompeo grande e non ignobile
avversario di Cesare; -- |Ogni villan~: ogni primo venuto, purch$e
ascritto al partito degli oppositori all'impero si mette a fare
il Marcello.  Si pensi con che repugnanza Dante deve avere inteso
le parole superbe, gli scherni all'indirizzo della persona
imperiale sacra e inviolabile per lui, sulla bocca dei plebei
fiorentini, o peggio, dei contadini di fresco passati in citt@a.

	|127.  Fiorenza mia~: il tono appassionato della
invettiva qui si muta in doloroso sarcasmo; -- |esser contenta~:
perch$e costituisce un'onorevole eccezione in tanta perversit@a.  E
altrove: ^Godi, Fiorenza~: ^Inf.~, XXVI, 1.

	|128.  non ti tocca~: non ti riguarda n$e in tutto n$e in
parte.

	|129.  Merc@e~: in grazia del tuo popolo che tanto bene
s'ingegna, si d@a da fare.  ^Purg.~, XVI, 130.

	|130.  giustizia in cuor~: molti sono giusti in cuor loro
ma quando si tratta di giudicare, sono cauti e ponderati, non
hanno fretta di sputar sentenze.

	|131.  sanza consiglio~: per non arrischiare giudizi
avventati senza prudente e ponderata deliberazione.

	|132.  in sommo della bocca~: @e pronto ne' suoi giudizi;
ma vuol dire che il popolo fiorentino ha la giustizia sulle
labbra e non in cuore.

	|133.  comune incarco~: il peso delle cariche pubbliche.
Un savio cittadino rifiuta l'ufficio al quale non si sente
idoneo; sembra biasimo ed @e lode.

	|134-135.  risponde~ -- |Sanza chiamare~: ma il popolo di
Firenze (non questo o quel cittadino), tutti rispondono, anche
senza essere stati chiamati all'ufficio; -- |grida~: proclama,
pieno di presunzione: eccomi, ci sono io; -- |Io mi sobbarco~: io
accetto codesto ufficio.  E questo pare lode ed @e biasimo.

	|136.  Or~: in conclusione; -- |ben onde~: tu hai motivo
di rallegrarti, di compiacerti di te stessa.

	|137.  Tu ricca~, ecc.: ricca era veramente Firenze, ma
di ricchezze male acquistate e male usate che la conducevano a
rovina: ^Inf.~, XVI, 73; -- |pace~: non abbondava certo a
Firenze; -- |senno~: a parere di Dante ce n'era anche meno.  Il
verso richiama direttamente la visione di Firenze data da Ciacco
(cfr. ^Inf.~, VI, 73-74): frutto della ricchezza la superbia,
l'invidia che impedisce la pace, l'avarizia come dissennata
cupidigia di un popolo che il |senno~ non guida sulle vie della
giustizia.

	|138.  l'effetto~, ecc.: i fatti dimostravano appunto
quanto pacifica ed assennata fosse la citt@a, o non fosse
affatto.

	|139.  Atene e Lacedemona~: le citt@a per i due grandi
legislatori loro, Solone e Licurgo.

	|141.  al viver bene~, ecc.: hanno fatto, rispetto alla
perfezione della vita civile, appena un abbozzo, un tentativo.

	|142.  Verso di te~: in confronto a te che fai leggi
tanto ingegnose; |sottili~ @e ironico e va inteso per tenui; le
leggi fiorentine erano sottili solo in questo senso, che si
logoravano in poco pi$u d'un mese.

	|143.  a mezzo novembre~: allude al vertiginoso intreccio
delle leggi, delle riforme, delle magistrature in quella agitata
e sospettosa democrazia.  ^Legge fiorentina fatta la sera e
guasta la mattina.~  Motto popolare fiorentino.
