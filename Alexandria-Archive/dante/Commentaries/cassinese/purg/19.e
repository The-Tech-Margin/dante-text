	|Proemio~ {^chiose sincrone~}.  Modo ad cognitionem
contemptorum in dicto presenti capitulo premictendum est quod
secundum figmenta poetarum Achelous fluvius habuit. tres filias
ex calliope musa que ab eo inde Acheloides vocate sunt. que rapta
proserpina a plutone ut ejus consozie converse sunt in monstrua
marina et dicte sunt syrenes.  Modo dicit fulgentius circa
integumentum earum syrenes iste vere loquendo puelle fuerunt
optime canentes et ideo finguntur filie Acheloy fluminis propter
ejus sonoritatem sed quia sonoritas sine artificio non valet
fingunt eas poete filias fuisse dicte Calliope muse que sonat
consonantiam et quia dicte puelle sua dulcitudine cantus
attrahebant sibi homines dicte sunt syrenes a siren. quod est
attractio modo quia in hoc mundo quasi ut mari quodam tales
terrene et carnales delectationes nos attrahunt ut plurimum et
submergunt in peccatis et vitiis finguntur ita ut syrenes in mari
canendo homines in navigia ad se trahere.  Igitur ad propositum
Auctor habito usque huc tractatu de quadruplici nostro amore
vitioso et corrupto faciente nos nostro primo motu et malitia
cadere ut incontinentes in superbiam.  Invidiam Iram et accidiam.
ut superius dixit volens nunc incipere tractatum alterius
triplici nostri amoris corrupti et concupiscibilis non ita nostro
motu et malitia principaliter set attractione potius quadam ab
extrinseco veniente in nobis que tripliciter accedit primo a
bonis terrenis attrahentibus nos ad avaritiam et cupiditatem
secundo a mulieribus attrahentibus nos ad luxuriam tertio a cibis
et poculis attrahentibus nos ad vitium gule. quo respectu puto
antiquum usum pingendi dictas syrenas habuisse hic. scilicet. eas
pingere cum vultu virgineo in quo attractio predicta luxurie
denotatur.  Item cum manibus strictis in quo attractio avaritie
figuratur.  Item cum caudis piscium in quo attractio gule
denotatur fingit se cogitando ad id quod superius dixit sibi
Virgilius dicendo quomodo dictus triplex amor superius
plorabatur.  Secundum quomodo tripartitus sumatur relinquebat ei
discernere obdormisse ut dixit in fine precedentis capituli et
sompniasse ut hic dicit textus. scilicet. se vidisse contemplando
dictam triplicem attractionem in suo primo et proprio esse ut
mulierem quamdam ita turpem et informem prout est recto judicio
rationis.

	|1.  Nellora~ {^chiose interlineari~}. i. in alba diei.

	|2.  intepidar~ {^chiose sincrone~}.  Eo quia victus est
a frigore terre. tunc ut hic dicit et interdum a saturno. idest.
per aspectum dicti saturni. ad solem in quo alba gromantes parant
se ad videndum solem surgere in Oriente. idest. per spatium breve
inter lucem et obscurum quem solem vocant majorem fortunam ex eo
quod inter XVI. figuras gromantie duas ex eis attribuunt ipsi
soli qui per eos vocatur fortuna major et fortuna minor et tunc
dicit se vidisse. idest. contemplative percepisse feminam. que
hic describitur.

	|9.  dicolore scialba~ {^chiose interlineari~}. sc. cum
rationabiliter est.

	|10.  lamirava~ {^chiose interlineari~}. non oculo
rationis sed concupiscentie terrenorum.

	|12.  losguardo~ {^chiose interlineari~}. i. non
perfectus.

	|13.  tucta ladriczava~ {^chiose interlineari~}. i.
pedibus.

	|15.  Come amor vuol~ {^chiose sincrone~}. quasi dicat
quod nos ipsi moti sic ab attractione predicta vitiosa in se
turpi reddimus eam pulchram videndo eam ceco visu concupiscentie
et acceptabilem.

	|18.  avrei mio intento~ {^chiose sincrone~}. quasi dicat
quod nedum propter dictam triplicem attractionem principalem
homines attrahuntur ad dicta vitia sed etiam propter dulcitudinem
soni et cantus mundani.

	|22.  Io volsi Ulixe~ {^chiose sincrone~}.  Hoc dicit
solum ut atractio muliebris que in persona circis meretricis eum
attrassit ut plene scripsi supra in inferno capitulo 26. de qua
hac muliebri attractione tali etiam loquens Augustinus super
quadam epistola Petri ait pellices dicuntur Meretrices a
pollutione vel a pellis formositate que incautos homines
pellicit. idest. allicit et attrahit.  Modo quia per dictum
judicium rationis figuratum in persona Virgilii ut sepe dictum
est respiciens ad virtutem temperantie presertim confundimus has
vitiosas attractiones et refrenamus et abjicimus ut putridam et
fedam rem respicientes eas cum oculis linceis. idest.
rationabilibus et recto judicio considerativo et intellectu
fingit auctor hic ita super venisse. hanc secundam aliam dominam
honestam et Virgilium ita in ea respicientem et per eam ut per
virtutem temperantie ita aperientem hanc mulierem aliam premissam
et ostendentem sibi ejus ventrem putridum et abominabilem ut hic
dicitur quam secundam dominam sumit pro dicta virtute temperantie
in quantum frugalitas que sic definitur per Valerium frugalitas
inimica est luxuriosis epulis et vini abundantie et ab immoderato
veneris usu adversa.

	|26.  una donna~ {^chiose interlineari~}. sc.
temperantia.

	|34.  e mentre~ {^chiose interlineari~}. alii. ben tre
alii. almen tre.

	|50.  Qui lugent~ {^chiose sincrone~}. ista sunt verba
Matthei 5. capitulo dicens. scilicet. beati qui lugent quoniam
ipsi consolabuntur que faciunt ad purgationem premissi vitii
accidie.

	|70.  Comio~ {^chiose sincrone~}. hic fingit auctor
intrare quintum circulum in quo puniuntur anime avarorum et
prodigorum ita jacentes resopinas et plorantes.

	|73.  Adhesit pavimento anima mea~ {^chiose sincrone~}.
vivifica me secundum verbum tuum que verba psalmiste potest
dicere in isto mundo quilibet corrigens se de hoc vitio et debet
considerari ejus psalmi CXVIII. sententia ad quam non dubito
auctor respesisse.

	|79.  dalgiacer~ {^chiose interlineari~}. in hoc circulo.

	|99.  fui successor petri~ {^chiose sincrone~}.  Iste
fuit Papa Adrianus quintus de domo illorum del Fiesco qui hodie
dicuntur comites de la Vania flumine labente in territorio
Januensi inter has duas terras. scilicet. Chiaverei et Siestri
qui Papa Adrianus sedit in papatu uno mense et VIIII. diebus et
mortuus est.

	|101.  una fiumana bella~ {^chiose interlineari~}. que
dicitur lavania.

	|103.  Un mese o poco piu~ {^chiose interlineari~}.
videlicet VIIII diebus.

	|104.  manto~ {^chiose interlineari~}. sancti petri.

	|105.  piume~ {^chiose interlineari~}. plume.

	|Piume sembran~ {^chiose sincrone~}. quasi dicat omne
aliud pondus vester esse pluma respectu ponderis papalis manti et
maxime volenti eum bene custodire in quo vult auctor ostendere
quomodo difficiliter regimen papale geritur sine peccato et
reprehensione.

	|117.  piu amara~ {^chiose interlineari~}. quam ista.

	|121.  avaritia spense~ {^chiose sincrone~}. quia ligati
et intenti eramus solummodo ad avaritiam et non ad aliud et ideo
sic hic ligati sumus. 

	|123.  ne tene~ {^chiose sincrone~}. per supradicta verba
vult auctor ostendere naturam et pravitatem hujus vitii avaritie
ut homines viventes in hoc mundo avaros magis retrahat visa pena
ab ipso vitio avaritie.

	|124.  ligati epresi~ {^chiose sincrone~}.  Avaritia
enim est radix omnium malorum.

	|134.  servo~ {^chiose interlineari~}. sc. dei.

	|135.  podestate~ {^chiose interlineari~}. divine.

	|137.  neque nubent~ {^chiose sincrone~}. scribitur
Matthei XXII. quod Sadducei negabant in futurum resurrectionem
nostram ita a Christo querentes Moyses scripsit si uxor fratris
alicujus vidua remanserit sine filiis alter frater eam in uxorem
accipiat modo quedam mulier fuit uxor septem fratrum successive
in resurrectione cujus erit uxor? quibus Christus respondit cum
resurgerint nec nubent nec nubentur. set erunt sicut Angeli in
celo. idest. vivent angelica vita et nulla discretio erit inter
eos.

	|141.  cio che tu dicesti~ {^chiose interlineari~}. sc.
ibi dicendo spirto.

	|142.  Alasgia~ {^chiose sincrone~}. que fuit uxor domini
Maroelli Malaspine Marchionis de Lunisana.


