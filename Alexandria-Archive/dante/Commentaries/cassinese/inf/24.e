	|Proemio~ {^chiose sincrone~}.  Ad evidentiam istius
capituli et sequentis in quibus tractatur de septima bulgia in
qua auctor fingit puniri animas furium. est. sciendum. quod
secundum quod auctor videtur hic sentire triplex modus furandi in
hoc mundo inter homines reperitur.  Primus est cum homo non
habituatus ad furandum nec solitus furari si occurrat sibi res
aliqua apta furto subito et indeliberate eam furatur ut fecit
iste Vannes filius bastardus. d. fuccii de lazarii de pistorio
qui una die festiva visa sacristia s. Jacobi ecclesie majoris
dicte civitatis multis aparamentis munita statim in nocte
sequenti furtive spoliavit eam propter quod furtum inveniendum ut
dicit hic textus quoniam plures homines per officium potestatis
fuerunt carcerati et tormentati sine culpa tandem scito hoc
dictus Vannes fuit captus et suspensus nam prius potius solitus
erat esse homicida quam fur. ut dicit textus.  Ideo auctor fingit
hic ita pungi ab hoc serpente ipsum et subito comburi et refici
ut dicitur hic comparative de phenice cujus naturam ponit ovidius
ad literam. sicut hic auctor in XV. metamorphoseon.  Item reducit
ad ejus comparationem casum et actum caducum illius hominis quem
demon interdum humore quodam malinconico fatigat et cadere facit
sive illam oppilationem. que dicitur epilensis in cujus spiritus
tali destructione subita et refectione auctor allegorice vult hic
sentire. videlicet. quod homo qui non sit in hoc mundo
compassionatus et deditus vitio et actui furandi si tamen
contingat quod ab affectu furandi ut a serpente quodam visa re
apta ad furandum pungatur ad serpendum ut serpunt serpentes
habitacula et furent revertitur nihilominus in suo primo statu
humano non in serpentino ut de aliis de quibus statim dicam
inferius contingit induens hic auctor dictum spiritum ultimo ad
pronumptiandum sibi quod pronuntiavit umbra ciacchi in VI.
capitulo quod ibi exponam.  Secundus modus furandi est in illo
homine qui in continuo affectu et proposito die noctuque furandi
est non actento si res sit apta ad furandum nec ne et istum modum
secundum tangit auctor in umbra agnelli de bruneleschis de
florentia quam fingit in sequenti capitulo ita commisceri et
uniri cum illo serpente. idest. cum proposito et affectu
diabolico continuo furandi pro quo allegorice talis serpens hic
accipitur.  Tertius modus furandi est illorum furium qui non soli
sed in societate quadam illa agunt. videlicet. eundo in nocte
rumpendo et subintrando parietes et muros hostia reserando et
unum de eis mictendo per tales fracturas serpendo. ut serpentes
et reliqui alii remanendo extra ad custodiam et ad recipiendum
res furatas quem tertium modum furandi tangitur infra in sequenti
capitulo. in umbris illorum quatuor furium. scilicet. d. Cianfe
de donatis d. guercii de cavalcantibus olim occisi per homines de
gavillenterra terra comitatus florentie unde postea de illis in
vindictam ejus multi mortui fuerunt.  Et hoc tangitur in fine
sequentis capituli d. bosii de abatibus et fuccii sciancati de
caligariis de florentia qui omnes socii simul furabantur.

	|1.  In quella parte~ {^chiose sincrone~}.  Et est
sciendum quod bis in anno est equinoctium. scilicet. cum sol
intrat arietem quod est in medio mensis martii et cum intrat in
signo libre quod est in medio mensis septembris.  Et bis est
solstitium. scilicet. cum sol. intrat acquarium quod est in medio
mensis decembris et cum sol intrat in cancro. quod est in medio
mensis Junii. et in equinoctiis tantum est dies quanta nox.  In
solstitiis dies naturalis dividitur in duas partes. nam in
solstitio cancri dies solaris seu artificialis est XV. horarum
cum dimidia. dies lunaris est septem horarum cum dimidia ab illo
die autem dies solaris incipit ire ad medium diem naturalem et
similiter nox. idest. equinoctium libre cum sunt ibi dicuntur
medii dies. diei naturalis cum discedunt ab equinoctium libre
recedunt a mediis diebus dies lunaris crescit et dies solaris
minuitur usque ad solstitium acquarii inde recedentes. nox et
dies vadunt versus equinoctium arietis et tunc incipiunt redire
ad medium diem. idest. vadunt ad equinoctium ubi unusquisque dies
habet medietatem diei naturalis et hoc est quod hic dicitur quod
eo tempore quod sol est in aquario. idest. in medio mensis
decembris et quod noctes vadunt ad medium diem. idest. ad
equinoctium arietis. quod est usque ad medium martii sunt pruine
et nives et glacies.

	|2.  icrin~ {^chiose interlineari~}. idest radios.

	|chel~ {^chiose sincrone~}. idest. cum sol intrat signum
aquarii quod incipit in medio decembris et durat usque ad medium
januarii.

	|3.  senvanno~ {^chiose interlineari~}. redeunt.

	|al meczodi~ {^chiose sincrone~}. sc. naturalem qui est
XII. horarum. quasi dicat. quod nox tunc incipiebat decrescere.
et redire versus medium diem diei naturalis qui medius est XII.
horarum.

	|6.  poco dura~ {^chiose interlineari~}. pruina. 
|tempra.~ temperata.

	|ma poco dura~ {^chiose sincrone~}. nam sicut penna male
temperata parum durat in scribendo sic soror nivis. idest. pruina
parum durat contra solem.

	|21.  chio vidi prima~ {^chiose interlineari~}. idest.
quando mihi primo aparuit.

	|41.  sulla punta~ {^chiose sincrone~}. idest. ad finem
VI. bulgie et ad principium in qua fingit puniri fures et
similes.

	|66.  disconvenevole~ {^chiose interlineari~}. idest.
inhabilis.

	|disconvenevole~ {^chiose sincrone~}. eo quia latrones
cum sunt ad furandum sibilant ut non cognoscantur ad vocam et
eodem modo isti hic sibilabant et ideo non videbatur vox acta ad
loquendum.

	|69.  ad ire paria mosso~ {^chiose interlineari~}. idest.
iter.

	|85.  Piu non si vanti libia~ {^chiose interlineari~}.
alibi est numeri pluralis. scilicet mene. rene et amphysibene.

	|86.  che~ {^chiose interlineari~}. idest. que.  |si.~
sc. ita.

	|chelidri~ {^chiose sincrone~}. omnia nomina istorum
serpentium ponuntur in lucano in VIIII.

	|87.  produce~ {^chiose interlineari~}. producit.

	|93.  elitropia~ {^chiose sincrone~}. est quidam lapis
smaraldo similis respersus guttis rebeis qui in cypro india et
etyopia reperitur qui ut scribit fr. albertus si madeatur succo
cicoree erbe fallit visum adeo ut homo qui super se habet non
videatur.

	|100.  dincenso lacrime~ {^chiose sincrone~}. in XV.
ovidii ponuntur verba ista ad licteram.

	|125.  vanni fucci~ {^chiose sincrone~}. filius spurius
d. fuccii de laczariis de pistorio qui furto spoliavit sacrestiam
ecclesie majoris de pistorio.

	|138.  dei belli arredi~ {^chiose interlineari~}. idest.
pulcrorum arnensium.

	|142.  apri gli orecchi~ {^chiose sincrone~}.  Iste
vannes fuccii prenuntiat auctori quod prenuntiavit ciaccus supra
in sexto capitulo. videlicet. quomodo pars nigra pistorii
superare debebat partem blancam de qua auctor erat accipiendo hic
auctor transumptive vaporem pro marchione Moroello malespine qui
capitaneus fuit tractus de Valle Macrefluvii. idest. de lulisana
ejus contrata et electus loco roberti regis apulee tunc ducis
calabrie inde recedentis ad obsidionem pistorii factam per dictam
partem nigram per Martem idest. per dispositionem bellicam
dicendo quomodo dictus vapor involutus nubibus turbidis. idest.
nigris guelfis lacessitus erit a tempestate acra. idest. a multis
pugnaculis. scilicet. dictus Marchio in dicto capitanatu super
campo epiceno. idest. plano ubi est pistorium ubi catelina jam
devictus fuit a romanis quem locum salustius in fine sui
catelinarii vocat epicenum.  Tandem repente rumpet nubulam.
idest. per vim famis intrabit dictam civitatem ut fecit dictus
Marchio et dicta pars blancorum dispersa fuit ut hic dicit per
dictam u{m}bram.

	|143.  di ner~ {^chiose interlineari~}. parte guelfa.

	|146.  che~ {^chiose interlineari~}. idest. qui. 
|voluto.~ vapor.

	|149.  speczara la nebbia~ {^chiose interlineari~}. sc.
vapor.


