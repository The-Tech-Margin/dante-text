	|1.~  Satis patet totum ^pater noster.~

	|22.~  Dicit hic autor, quod ultima oracio huius ^pater 
noster~,
que est <et ne nos inducas in tentacionem>, non competit
animabus que sunt in purgatorio, quia amplius tentari non
possunt; set conpetit mundanis viventibus, quos post se
dimiserunt ad purgatorium.

	|25-26.~  Dicit hic quod umbre ille dicebant orantes 
precedencia
verba sibi ipsis et nobis, scilicet Virgilio et Danti, in bona
ramogna, idest in bono amine {= anime}.

	|28.~  Hic dicit quod fessior et tristior erat una alia,
secundum pondus maius et minus quod portabant, idest secundum
quod plus et minus fuerat eorum superbia.

	|31.~  Hec verba loquitur modo Dante mundanis viventibus 
dicens,
quod postquam anime pro nobis orant in purgatorio, debemus et nos
pro ipsis orare, ut abilius purgentur et cicius laventur a
sordibus, quas de mundo portaverunt.

	|58-60.~  In parte ista dicit autor, quod transeundo 
Virgilius et
Dante per istum gironem, unus fuit sibi locutus, et ista erat
anima Ruberti filii comitis Guillelmi de sancta Flora.  Et iste
Ubertus fuerat in vita sua superbissimus, et fuit mortuus in
quodam castro, quod vocatur Campagnatico, comitatus Senarum,
secundum quod ipsemet dicit in testu.

	|79-81.~  Sicut superius dixit, transeundo recognovit alium 
et fuit
sibi locutus, sicut patet.  Unde dicit autor, quod Odorisius fuit
de Egubio, et fuit excelentisimus imminiator librorum: quod
miniare appellatur Parigius inluminare; et fuit valde superbus et
arrogans, tenens se summum miniatorem omnium vivencium esse.

	|82-83.~  In parte ista resspondet Odorisius Danti et dicit, 
quod
Franco fuit quidam alius summus miniator, quem nunc confitetur
Odorisius excelenciorem se esse, et dicit quod fuit de Bononia.

	|97-99.~  Autor exponendo dicta doctoris vult dicere hic, 
quod Guido de Cavalcantibus extinsit famam domini Guidonis de
Guini$cellis, qui retoricis afatibus ambo usi fuerunt eccelenter.

                          E ffors' @e nato,
     che l'uno e l'altro caccer@a del nido. {98-99}

	Hic dicit autor, quod Dante loquitur de se ipso, quod eos 
precellit.

	|103-105.~  Hic in parte ista autor vult probare, quod gloria 
et fama huius mundi vane et transitorie sunt, dicens quod sic evanuerat
fama eius, qui mortuus fuerit in senectute, sicut eius qui in puericia,
ante quam sint mille anni.  [Quod spatium mille annorum] brevius est
resspectu eterni, quam motus ciliorum resspectu motus tardioris circuli
celestis; quia in hoc motu est comperatio finiti ad infinitum, in illo
vero est infiniti ad finitum.

	|109-111.~  Hic, ad probandum quod superius dixit, dicit 
quod iste qui sic morose et plane incedebat, erat anima Proven$cani
Salvani, qui fuit dominus civitatis Senarum, et erat quando senenses
debellaverunt florentinos apud Montem Apertum.

	|127-129.~  Hic in parte ista dicit autor, quod Dante facit 
unam questionem Odorisio et dicit, quod si verum est quod spiritus, qui
distulerit in vita penitere usque ad extremum Latesis, non ingredietur
purgatorium, quousque satissfecerit extra purgatorium per tantum
tempus, quantum vixit: quomodo est hoc quod iste Proven$canus iam sit
hic in purgatorio, cum modicum tempus sit quod de vita migravit?  Quasi
dicat: impossibile videtur, nisi sit abreviatus eius terminus precibus
alicuius vivi existentis in gratia.

	|133-135.~  Hic in parte ista respondit Odorisius Danti 
asignando causam, et vult dicere, quod cum quidam amicus domini
Proven$cani predicti, nomine Vinea, esset in carceribus regis Karuli et
condennatus esset morti, nisi in certum tempus solveret decem milia
florenorum aureorum, ipse dominus Proven$canus, volens dictum suum
amicum, idest Vinea, de supradicti regis carceribus liberare, et licet
regnans super civitatem Senarum incomodatus peccunia ex ipso, fecit
poni quendam discum in campo supradicte civitatis, et ibi personaliter
sedens convocabat transeuntes cives rogans eos et deprecans, ut sibi
subvenirent pro recuperando amico suo, et in disco ponerent quicquid
dare volebant; et hoc modo totam necessariam pecuniam pro dicto opere
acumulavit, [et] pro amico suo recuperando regi Karulo solvit.  Cum
autem dicit: 

     Si codusse a tremar p[er] ogni vena, {138} 

vult autor hic ostendere, quanto timore quantaque verecundia
opprimuntur illi, quos oportet multorum implorare auxilium; et ideo
dicit quod liberalitas ipsius domini Proven$cani in hac parte deluit
confines anime sue extra purgatorium.

	|139.~  Hic vult dicere autor, quod ante quam sit longum 
tempus, florentini facient eum exulare de Florencia; itaque oportebit
ipsum alienum implorare auxilium.
