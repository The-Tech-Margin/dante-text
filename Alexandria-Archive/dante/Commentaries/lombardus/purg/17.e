	|1-3.~  In parte ista autor dicit, quod Dante loquitur
exemplative de illa nebula et fummo superius nominatis; ita quod modo
dicit, quod non potest aliter videre, quam videat talpa per pellem quam
habet ante occulos: idest quod nichil videt propter nebulas.

	|13-15.~  Hic autor exclamat [contra] ymaginativam nostram, que
quandoque sic occupatos nos tenet, quod nihil extra videmus vel
audimus; et dicit [quod] hec talis ymaginacio movetur a celesti lumine
per se formato vel ex deo transmisso.

	|19-21.~  Dicit autor quod ista impietas, cui dicit vidisse pre
imaginem, fuit Philomena, uxor Terei regis Traccie, que mutata fuit in
Philomenam avem, eo quod occisit Itum filiam suam, et dedit comedere
viro, ut plene tractatum est capitulo 9 purgatorii 9 a.

	|25-27.~  Dicit autor quod iste crucifixus fuit Aaman, princeps
Asueri regis persarum et medorum.  Hester fuit uxor dicti regis Asueri;
Mardocheus fuit iudeus, et erat patruus regine Ester.  Prefatus Aaman
odiens iudeos omnes ultra modum, ordinavit et precepit tamquam
autoritatem habens, omnes iudeos occidi et dissperdi per omnia regna
regis Asueri; et insuper dictum Mardocheum similiter iusit susspendi in
patibulo quodam in domo propria.  Quod audiens hec regina turbata fuit
vehementer contra Aaman, unde inebriavit regem et deinde donum peciit,
ut evaderet Mardocheus, quem susspendi iuxerat Aaman rege nescio; qui
rex turbatus iusit Aaman susspendi in patibulo, quod parari fecerat per
Mardocheo.  Hester, capitulo 7.

	|34-36.~  Dicit autor quod ista puella fuit Lavina, filia regis
Latini et Amate eius uxoris, de quibus trractatum est capitulo 4
inferni 9 %delta\.  Hec Lavina nunc loquebatur Amate eius mater eam
reprehendens, eo quod ipsa Amata propter ipsam Lavinam non admittendam
se ipsam occiserat; unde quando ista Amata scivit, quod rex Latinus
dederat Enee Lavinam eius filiam in uxorem, statim propter iracundiam
susspendit se ipsam.

	|40.~  Hic vult dicere autor, quod quemadmodum ex percusione
magne et nove lucis in visu dormientis frangitur somnus, et stupefactus
vacillat excitatus, prius quam ex toto fugiat sonnus; ita imago Dantis
cecidit et obstupuit ex percusione nove et magne lucis in visu ipsius
reverberantis.

	|55-57.~  In parte ista dicit autor quod Virgilius, videns
Dantem in admiratione positum de lumine viso, ostendit ei illud quod
erat; quia angelus ille ostendit viam Danti absque precibus, quia
videbat opus esse.  Ideo dicit quod sic faciebat cum eis, scilicet
angelus cum Virgilio et Dante, sicut facit homo cum se ipso, qui
succurit sibi ipsi indigenti, absque eo quod iam quodamodo servitum
negare videtur.

	|67-69.~  Dicit hic autor, quod iste angelus delevit de fronte
ipsius Dantis tercium peccatum, scilicet peccatum iracundie; et ideo
dicit:

                               Beati 
     pacifici, che son sens' ira mala.  {68-69}

	|85-87.~  In parte ista dicit autor, quod Virgilius respondit
Danti ad questionem quam sibi fecit, ut patet per testum; et dicit quod
in isto girone purgatur accidia, que est contraria fervidi amoris, quia
accidia est tarditas negligencia et tepiditas, et quasi conten[p]tus
quidam ad cognoscendum et ad aquirendum bonum appetibile.  Et ideo
dicit quod hic restauretur, idest cum aliis penis suppletur, amor
deffectuosus ad bonum, idest piger et tardus resspectu eius quod
deberet.  Et eciam: hic punitur et refrenatur remus, idest voluntas
male tardata, idest non tarda set pronta.  Suple ad malum.

	|94-96.~  Iterum dicit Virgilius, quod naturalis amor
inteli[gi]tur amor anime ad corpus, et corporis ad animam, et amor
circa se ipsum et sua.  Amat enim naturaliter et neccessario
unusquisque suum bonum, aut quod bonum esse credit, et sic amat ut
bonum.

	|97-98.  Mentre ch'eli @e ne' primi beni directo:~ idest in
naturali amore;

     et ne' segondi se stesi misura {98}

idest, [quando] in accidentalibus amoribus se ipsum metitur, peccare
non potest.  Set [si] torquetur ad malum, seu plus vel minus quam
expediat diligat: plus intelige temporalia, et minus intelige
spiritualia; tunc peccat.  Et ex hoc concluditur, quod amor est in
nobis radix beni et mali.

	|106.~  Iterum dicit: quod neccesario desiderat unusquisque
salutem suam, securus est ab odio proprio; idest se ipsum odire nullus
potest.

	|109.~  Iterum probat quod, quia intel[i]gi nec conprehendi
potest aliquem fore divisum a primo et per se stante, idest ab amore
naturali separatum esse, et ipse amor naturalis non patitur quemquam
odire se ipsum, ideo omnis affectus decisus est ab odio proprio; restat
ergo ^se dividendo~ etc. {112 ff.}.  Concluditur dicens, quod quicquid
oditur extra se, in proximum oditur, et hoc tribus modis.

	|115.~  Dicit quod sunt quidam optantes proximum deprimi, eo
quod sperant ex hoc exaltari.

	|118.~  Dicit quod sunt et alii timentes deprimi in exaltacione
proximi, et ex hoc captivitatem et miseriam optant in proximo.

	|121.~  Dicit quod sunt et alii, qui offensi et vindicte cupidi
in offensore pestem desiderant, et iniuriam inferunt.  Et nota
quod iste triplex amor est triplex odium circa proximum, et est
amor animi, set non naturalis, qui ad malum torquetur; et de ipso
loquitur cum dicit:  

     Ma quando al ma[l] si torc' e com pi$u cura. {100}

	|124-130.~  Dicit quod aduc Virgilius inteligitur de amore
animi, quo amore dupliciter offenditur deus: videlicet, cum quis amat
tepidius et debilius deum et virtutes, qua[m] debeat; et ideo dixit hic
in presenti capitulo aliquantulum superius:

     O co[n] men che non de' corre nel bene: {101}

intelige cum minori cura; et hoc idem vult dicere inferius cum
dicit: 

     Se lento amor in luy veder vi tira; {130}

 aut cum quis diligit terena plus quam debeat,
seu in cupiditate amoris [impuri] labitur; et ideo dicit hic ante
in presenti capitulo: 

     Ma quando al mal si torce, o con pi$o cura. {100}

	|127.~  Iterum dicit quod universaliter omnes homines appetunt
suum bonum, in quo quietetur animus ipsorum; et peccat, cum tepidus est
in aquirendo ipsum tepiditate amoris, aut cum negligens est.

	|133.~  Et de isto intelexit, cum dixit Dante: ^O con pi$o
cura~ {100}.  Et nota quod bonum istud non facit hominem felicem, quia
non est in ipso felicitas nec verum bonum, quod fructus et radix [est]
omnium bonorum; [nec] ex ipso adepto quietatur animus.  Et hoc bonum
optatur ex amore corupto cupido et libidinoso; et iste talis amor
purgatur, dicit Virgilius, supra in triplici circulo.
