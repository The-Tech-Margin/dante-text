	|1-3.~  Dicit autor quod erant X anni, quod mortua erat Beatrice.

	|4.~  Dicit autor quod occuli Dantis erant ita fixi et atenti
resspicere Beatricem, quod ad quamlibet partem habebant parietem, idest
curandi de aliquo alio, et removeri non poterat a continuo intuitu:
adeo trasit a[d] se sanctus risus, idest Beatrice, cum antica rete,
idest cum memoria antiqui amoris.

	|7-9.~  Dicit autor quod quando dee ille, scilicet fides spes
et karitas, fecerunt ipsum Dantem quasi coachtum se vertere, quia
audivit eas dicentes: nimium fixe resspicis; -- quasi eum de nimio
intuitu reprehendentes.

	|10-12.~  Vult dicere quod qualis obumbracio et dissposicio est
in occulis nuper percussis a sole, quia videre non possunt, talis fuit
in occulis Dantis, ut dicit, quando removit eos ab intuitu Beatricis.

	|13-15.~  Dicit autor quod |al pocho~ dicit versus currum et
angelos, quos modicum splendere inteligit resspectu B., a cuius intuitu
vi tractus fuerat; et tunc vidit exercitum gloriosum volvi versus
dexsteram partem, et reverti versus solem et versus supradictas lineas
inflammatas.

	|19.~  Dicit autor quod hic dat exemplum, quod quemadmodum im
mutatione exercitus, sive aciei armatorum, prius volvuntur lilia et
antecedentes quam sequentes, sic exercitus ille cum liliis prius se
vertit, quam anterior pars currus amoveretur.

	|25-27.~  Dicit autor quod per dominas inteligit VII virtutes,
de quibus dictum est, quas dicit hic accessisse ad rotam dexsteram:
inteligit de tribus theologicis, que representant testamentum novum, et
quatuor cardinales ad sinistram rotam, que significant testamentum
vetus.

	|28.~  Dicit quod domina illa, qui traxit eum et Stacium per
flumen, sequebatur rotam que in revolucione currus fecit minorem girum,
idest rotam dexstram; quia versus dexsteram partem volvebatur currus,
ut patet supra cum dixit:

     Vidi sul brachio destro esser rivolto. {16}

Unde bene scis quod rota dexstra minorem facit girum; et ideo dicit:

     Che fe' l'orbita sua co' minor archo {30}

idest girum suum; et quia per hanc rotam denotatur novum testamentum,
et quia eciam ipsam sequebatur fides spes et karitas, ut dictum est
superius, ideo domina illa et Stacius et Dante ipsam sequebantur.

	|31-32.~  Dicit autor quod per silvam vacuam inteligit
paradisum terestrem, quia culpa, idest propter culpam, illius que
serpenti credidit, idest Eve, vacuus est, et privatum fuit ipso humanum
genus.

	|33.~  Idest quod quedam vox angelica, quam audiebant, faciebat
eos attencius ire et comodius.

	|34.~  Hic dat exemplum dicens quod, cum ivissent per tres
sagittas balistri, sive arci, Beatrice desscendit ad currum, et tunc
Dante sensit omnes mirare dicentes <Aadam>: quasi reprehendens Aadam de
inobediencia, eo quod tam amenum locum amiserat.

	|38-39.~  Dicit autor quod similiter Dante sensit et vidit
quandam plantam circundatam a supradictis, cuius coma cum suo ramo
spoliata erat foliis et frondibus: et per istam plantam inteligit
lignum vite, de quo contra preceptum dei Aadam gustavit.  Et dicit quod
coma ipsius plante tanto plus dillatatur, quanto plus asscendit, unde
foret ab Indis admiracione inspecta propter altitudinem suam in eorum
nemoribus, que nemora altisimas habent arbores.

	|43.~  Dicit etiam quod circa arborem erant alii clamantes et
dicentes: griffoni, beatus es, qui non gustas de hoc ligno, quia
gustanti male venter torquetur.

	|46-48.~  Dicit autor quod griffe, qui semiavis et semibestia
erat, idest Christus, [suple obediens] respondit: taliter conservatur
semen cuiuscumque iusti. -- Et vertens se ad temum currus quem duxerat,
eum traxit ad pedem plante predicte, et cum ramo ipsius plante ligavit
currum ad ipsam plantam.  Vult enim dicere, quod Christus cum
obediencia sua ligavit ecclesiam obediencie: per plantam enim illam
inteligitur obediencia.

	|52-54.~  Dicit autor quod per magnam lucem inteligit solem:
lasca est quidam piscis; unde per celeste[m] lascam inteligit signum
piscis.  Lux que radiat, idest sequitur, post piscem, est lux signi
arietis: post piscem enim sequitur aries.  Modo vult dicere Dante quod,
quemadmodum quando sol est in ariete plante nostre tumescunt et
renovantur colore, quia emictunt frondes, prius quam ipse sol intret in
alio signo, scilicet in tauro, quod notatur cum dicit:

     Di suo color ciaschuna, pria che 'l sole
     g[i]unta li suoy corsier sott'altra stella {56-57}

cursores enim solis dicuntur equi sui currus; et ideo vult dicere, quod
antequam iungantur dicti equi ipsi curui causa intrandi sub alio signo,

     Men che di rose et pi$o che de violle 
     colore aprehendo, s'inov$o la pianta,
     che pria avea el ramora s$i sole. {58-60}

	Dicit ipse autor a simili: arbor sic spoliatus et denudatus
coloratur quodam novo colore, minus rubente quam rose et plus quam
violle: et hoc propter passionem Christi et ipsius obedienciam.  Sicut
enim propter peccatum primi parentis, idest inobediencie, spoliata erat
planta illa obediencie, et non salvabantur aliqui licet iusti, sic et
per obedienciam Christi renovata fuerunt folia in ipsa planta, cum
reconciliatum fuit genus humanum deitati: set non in tantum quod
reduceretur ad primam gratiam, scilicet ad statum innocencie, ut prius
erat.  Et ideo dicit quod folia non erant colorata ut rose, set plus
quam violle.

	|64-66.~  Dicit autor quod Siringha fuit una ex ninphis
Arcadie, que imitabatur Dianam in venatu.  Hanc Syringham adamavit Pan
deus pastorum, et dum sequeretur eam et attigisset ad quodam flumen, et
ipsam vellet adprehendere, aprehendit cannas, et ex vento plante
inceperunt sonare; quod videns Pan, acceptis tribus ex ipsis, fistulan
ex eis composuit, qua adhuc utuntur pastores ovium et iumentarum.  Cum
vero Iupiter mississet Mercurium eius filium in terram, ut acciperet
Ionem, que mutata erat in vaccham precepto Iunonis, et ipsam Ionem
traditam in custodiam Argo pastori peccudum, qui centum occulos
habuisse dignoscitur, sive dicitur, eo quod Iupiter fornicari volebat
cum ea; et Mercurius adaccepta fistula dulciter incepit cantare ante
Argum.  Qui admiratus de tam dulci sono, quesivit a Mercurio unde
processisset instrumentum illud, et quomodo inventam fuisset; et dum
Mercurius hec ei nararet in sono fistule, ex melodulci cantu sopitus
est Argus, et adpropinquans ei Mercurius ipsum Argum occidit.

	|66.~  Vigilaverat enim tantum, quod sopiri eum oportuit; et
ideo occulos Argi vocat spretatos, quia quasi semper vigillabat.  Modo
dicit Dante quod, si posset desscribere quomodo sopitus fuit Argus,
describeret eciam quomodo et ipse sopitus fuisset; set hoc dicit ipse
fieri nequid[em], quia non est pictor in mundo, qui proprie somnum
pingere posset.

	|70.~  Et ideo, dicit ipse, relinquio tractare quomodo sopitus
fui, et narare que vidi intendo, excitatus a sompno.

	|73-75.~  Dicit autor quod Dante hic recitat ystoriam
transfiguracionis Christi, et dicit quod Christus assunsit Petrum
Iacobum Iohannem, et duxit eos in montem excelsum seorsum solos; et
transfiguratus est coram illis, et vestimenta eius facta sunt splendida
et candida sicut nix et qualia fulla non potest super terram candida
facere.  Et apparuit illis Elias cum Moise, et erant loquentes cum
Ihesu; et resspondens Petrus ait: Ihesu Rabbi bonum est nos hic esse;
faciamus hic tria tabernacula: tibi unum, Moisi unum, et Elie unum. --
Non enim sciebat quid diceret; erant enim timore exteriti.  Et facta
est nubes obumbrans eos, et venit vox de nube dicens: hic est filius
meus karisimus: audite illum.  -- Et statim conspicientes, neminem
amplius viderunt, nisi Ihesum tantum.  Marcus 9.  -- Modo vult dicere
Dante, quod quales facti fuerunt supradicti Petrus Iacobus et Iohannes,
ducti ad videndum flores pomi, de quo angeli vagi et desiderosi sunt,
et quod pomum eternas nupcias facit in celo: per flores inteligit
transfiguracionem, quam fecit Ihesus predictis, et modum in quem eis
apparuit; que transfiguracio splendidis vestibus potest dici flos
resspectu fructus, scilicet pomi, per quem inteligitur divina maiestas
et essencia trinitatis, quam maiestatem visuri erant predicti apostoli
post ipsorum mortem in celis, ubi eterne sunt nupcie; et quales
predicti apostoli facti fuerunt, vincti et stupefacti admiratione per
obumbracionem nubium ipsos obumbrancium et dissparicionem Moyse et
Elie, talis factus fuit ipse Dante excitatus a sonpno, et vidit dominam
illam, que eum duxerat per flumen Lethis~, scilicet Matheldam.

	|85-87.~  Dicit autor quod Dante, excitatus a sonno, quesivit a
Matelda ubi esset B.; et ipsa respondit, quod sedet sub nova planta et
radice, idest sub planta obediencie, que renovata est propter passionem
et Christi obedienciam: sacra enim scriptura sub obediencia sedet et
super radicem ipsius obediencie.

	|88.~  Dicit autor quod isti erant illi celestes milites, de
quibus dictum est supra.

	|89.~  Vult dicere quod ex apostolis Christi quidam secuti
fuerunt Christum in celis, et quidam remanserunt in terris.

	|94-96.~  Dicit quod Beatrice sola sedebat ad custodiam currus,
quem ligatum viderat prius griffoni: idest quod sola sacra scriptura
gubernat et custodit ecclesiam.

	|97.~  Dicit autor quod VII ninphe, scilicet septem virtutes de
quibus dictum est supra, circundabant Beatricem cum luminibus, que
extingui non possunt per aliquem ventum, idest cum illis septem donis
spiritus sancti.

	|100.~  Dicit autor quod hec verba loquebatur Beatrice Danti
dicens, quod in brevi erit cum ea civis in vita eterna, et parvo
tempore vivet in mundo.  Et ideo dicit ipsa Danti: tene occulos tuos ad
ea que vides, ad instrucionem mundanorum male vivencium, et recites eis
ea que videris.

	|109-112.~  Dicit autor quod avis Iovis dicitur aquila, quia
Iovis in specie aquile rapuit Ganimedem: et per hanc aquilam
inteliguntur inperatores, qui post mortem Christi persecuti fuerunt
ecclesiam dei et ipsam afflixerunt.  Et ideo dicit hic, quod non solum
foliis et floribus novis ipsam spoliaverunt, set ipsam plantam
decorticaverunt; et ideo propter dictas persecuciones oportuit curum,
idest ecclesiam, flecti et deprimi propter ipsorum inobedienciam.

	|118-120.~  Dicit autor quod per hanc vulpem inteliguntur
heretici et patarini; per triumphalem veiculum inteligit ecclesiam dei,
que tunc parva et afflicta triumphavit contra dictos imperatores,
sustinendo persecutores predictos.  Modo vult dicere, quod quidam
heretici et patarini, cessante persecucione predicta, similiter
insurexerunt contra [ecclesiam, persequentes eam et] ipsam confundere
volentes.

	|121-123.~  Dicit autor quod Dante per dominam suam inteligit
B., qui pro theologia et sacra scriptura ponitur; que fugavit dictos
hereticos cum argumentis fidei, quantum pati potuerunt ossa sine pulpa,
idest faciendo eos comburi; ita quod quantum ossa sine pulpa, idest
usta, pati potuerunt, scilicet usque ad ceneracionem suam, fugata et
punita fuerunt ossa ipsorum.

	|124-126.~  Dicit autor quod per hanc aquilam inteli[gi]tur
Constantinus imperator, qui de suis pennis reliquit super currum, idest
dotavit ecclesiam et amplificavit tempore pontificatus beati
Silvestri.

	|127-129.~  Dicit autor quod, cum Constantinus dotasset
ecclesiam, desscendit quedam vox de celo dicens: hodie est siffusum
venenum in ecclesia dei.

	|130-132.~  Dicit autor quod iste talis dracho fuit Macomettus,
qui inter ambas rotas, idest inter testamentum novum et vetus, misit
caudam, idest aculeum, per medium currus, idest per medium ecclesie,
populum fidelem subvertendo; et sicut vespa retrahit aculeum suum, sic
ille dracho retrahens caudam traxit ad se de fundo currus: idest quod
ipse Macomettus seduxit et ad sua ydola traxit multos Christi fideles
suis falsis adulacionibus et deceptionibus.

	|136-138.~  Dicit autor quod pars illa que remansit, idest pars
illa [ecclesie] que cum catolicha fide remansit, subito cooperuit se de
pluma sibi oblata a Constantino imperatore [et forsitan cum pura
intencione], idest de bonis temporalibus, tamquam cooperitur terra
invasa a gramigna.

	|142-144.~  Autor per hoc edifficium inteligit currum, idest
ecclesiam, que transsformata erat, ut dictum est superius; et per illa
septem capita inteligit VII peccata mortalia, que post dotem datam a
Constantino inceperunt regnare in ecclesia et in pastoribus ipsius
ecclesie.

	|145-147.~  Autor loquitur de illis septem capitibus, scilicet
peccatis mortalibus, quorum peccatorum tria sunt que habent unumquodque
duo cornua, sicut boves: per ista duo cornua intelige duas offensas et
plagas que faciunt ipsa tria peccata mortalia, scilicet in deum et in
proximum.  Et ista tria peccata sunt superbia ira et accidia; ex istis
enim tribus offenditur deus et proximus, et ideo dicuntur habere duo
cornua propter duplicem offensam.  Per alia IIII+or~ capita, que solum
habebant unumquodque unum solum cornum in fronte, inteliguntur alia
quatuor peccata mortalia, que sunt invidia avaricia gula et luxuria.

	|148-150.~  Dicit autor quod per meretricem sedentem super
currum inteligit pastores ecclesie; per gigantem sedentem iuxta eam
inteliguntur reges Francie et de papa Bonifacio, quos dicit ossculatos
fuisse se simul, idest quasi unum et idem erant.

	|154-156.~  Vult dicere autor quod, quia ipse papa Bonifacius
amove[r]at occulos et mentem ab ipso rege Francie [dicit ipse autor,
quod resspexit ad me, idest populum christianum], et voluit non sic
subesse ipsi regi, ipse rex Francie flagelavit ipsam meretricem, idest
papam, a capite usque ad pedes.  Fecit enim ipsum capi et detineri, ut
publicum est et notorium; et fecisse dicitur, quod nolebat, ut
consueverat, fornicari cum eo, idest dolose et simonaice ad ipsius
regis instanciam postrare.
