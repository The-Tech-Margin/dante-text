	|1.~  Hoc satis patet.

	|13-15.~  Dicit autor quod iste aretinus fuit quidam 
maximus iudex de Arecio, nomine dominus Benencasa, quem occisit Ghinus
Tacchi de Torita de comitatu Senarum, in curia romana Rome; eo quod
dictus iudex, dum esset in civitate Senarum assessor, sentenciavit
moriturum fratrem dicti Ghini Tacchi.  Et iste Ghinus fuit maximus
depredator; tamen nullos captos occidebat.

	|15.~  Dicit autor quod iste fuit Ciuccius, filius domini
Tralati de Arecio, quem persequebantur illi de Arundino in
conflictu Bibiene; unde deiecit se in Arnum, et suffocatus
est.

	|16-18.~  Dicit autor quod iste fuit filius comitis Guidonis
Novelli de Casentino, quem occisit Fumaiolus, filius domini
Alberti de Boscolis de Arecio.

	Dicit autor quod iste dominus Mar$cuchus fuit pater domini
Iohannis et parentis de Scornigianis de Pisa, qui occisit
unum qui occiserat quemdam suum filium.  Et ista talis umbra
fuerat anima illius taliter occisi a supradicto domino Mar$cucho
quodam maximo ictu, quia fortisimus et valens homo fuit valde.

	|19-24.~  Iste comes visus fuit de comittibus de Anguilara, 
et fuit mortuus gladio.  Ista alia umbra, que ostendebat se, erat anima
Petri de Brocchia.  Iste Petrus de Broccia fuit quidam milex de
Francia, qui accusatus fuit regi, quod fornicatus fuerat cum regina, et
ob hoc condennatus morti et susspensus.  Dicit tamen iste Petrus, quod
hoc scelus non comisit, set propter invidiam accusatus fuisset a domina
Brambate; et ideo dicit in testu:

     Pier de la Brocchia dico; et qui provegia 
     mentr' @e di qua la donna di Brambate,
     s$i che per@o non sia di pior gregia. {22-24}

	Hic dicit iste Petrus dominam Brambatem eum iniuste accusasse.
Dicit modo Dante, quod peniteat eam de illa accusacione falsa, donec
est in presenti vita, ut ex ipso scelere non sit de peiori grege, quam
sint illi de purgatorio.

	|28-30.~  Hic vult dicere autor, quod Virgilius scripsit in Eneida,
in libro quem fecit de factis Enee, hec verba: desine facta deum,
idest deorum, flecti sperare precando.

	|37-39.~  Hic in parte ista respondet Virgilius, quod vera
scripsit in Eneida, quodque verum est precamina vivencium
prodesse hiis qui sunt in purgatorio.  Dicit enim quod ex
precibus seu elemosinis aut aliis bonis que fiant per viventes in
remedium et pro salute animarum, velociter ipsarum animarum
gloria adipiscitur, non ideo corumpitur iudicium divinum, quia
viventes solvere debita mortuorum suorum tenentur: videlicet qui
in purgatorio sunt; tamen existencium in inferno non; quia preces
ipsorum, vel pro ipsis a[d] deum factis, non attingunt.  Et ideo
dicit in testu:

     Per che fuocho d'amor compie in un punto.

	|73-75.~  Dicit autor quod iste Sordellus fuit mantuanus, 
et homo sapiens et valde sagax et astultus, et fecit librum qui dicitur
<Tesaurus thesaurorum>, similiter sicut Brunectus Latinus.

	|91-93.~  Hic autor loquitur pape et ecclesie romane, reprehendens
eos, quod impediunt adventum imperatoris ad partes Ytalie,
secundum quod dicit scriptura: ymago Cesaris reddatur Cesari, et
imago dei reddatur deo.  Et ideo dicit in testu:

     Se ben intendi$co ceh Dio ti nota. {93}

     E sse licito m' @e, o somme Iove. {118}

	|121-123.~  Hic autor quasi conqueritur de deo, eo quod 
non videtur de factis Ytalie curare. -- Dic, sunt ne occuli tui
occupati alibi, summe deus, aut forsitan est hoc aliqua preparacio
concepta in profundo mentis tue ad aliquod bonum nobis in totum
ignotum? -- Quasi dicat: alterutrum esse credo.

	|124-126.~  Marcellus fuit quidam potens romanus eloquax et
partificus, et semper in omnibus negociis Cesaris consulebat
contra eum.  Et ideo dicit in testu:  

                Et un Marcel diventa,
     ogni vilano che paregiando vene. {125-126}

	|139.~  Hic in parte ista autor reprehendit tacite civitatem
florentinam, et dicit quod civitas Atheniensis est in Grecia, ubi
antiquitus erat studium Aristotilis et aliorum plurium
philosophorum; Lacedomia similiter est civitas in Grecia, ubi
fuerunt multi sapientes qui leges condiderunt.  Cui Lacedemonie
dominabatur Menelaus maritus Helene.  
