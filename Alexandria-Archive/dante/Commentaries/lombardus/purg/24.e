	|1.~  Dicit autor quod nec sermo impediebat iter eorum, nec
eorum iter impediebat sermonem.

	|7-9.~  Dicit hic autor quod videtur, sicut patet per testum,
quod Forese interogaret quis esset tercius spiritus, scilicet Stacius,
qui asscendebat.  Et continuabat sermoni in alio capitulo, ubi dixit in
fine: 

     Et quest' altr' @e quel' ombra. {23.131}

Dicit quod forsitan velocius asscenderet Stacius, nisi foret amore
Virgili et Dantis.

	|10.~  Dicit autor quod ista Picarda fuit soror Foresis; quam
respondit esse in celis in gloria, et dicit quod tante bonitatis et
pulcritudinis fuit, quod ignorat in qua excelsior sit.

	|19.~  Dicit autor quod iste fuit Bonagiunta Orbi$canus de
Luca, qui gloriosus fuit, in vulgari dictamine et rectorico
expertus.

	|22.~  Dicit autor quod iste fuit papa Martinus de Torso, qui
est in Francia, qui comedebat anguillas necatas in varnaccia tempore
sui pontificatus, et ibi purgatur propter vicium gule.

	|28-30.~  Dicit autor quod iste dominus Ubaldinus de Pila fuit
quidam de Ubaldinis, gulosus valde; et fuit pater ipsius Bonifacii, de
quo locutus est.  Iste Bonifacius fuit arciepiscopus Ravenne; qui
archiepiscopi ravenates portant fustum suum non simile aliis, scilicet
non tortum desuper, set formatum desuper ad modum calculi, qui dicitur
roccus; et ideo dicit: 

     Che pastor@o co rocco molta gente. {30}

	|43.~  Dicit autor quod Dante vidit unam umbram valde
affectuosam ad loquendum sibi, et Dante interogavit quis esset; et iste
spiritus non per nomen, set per locum se notificat.  Unde iste erat
Bonaiunta de Luca, qui dicebat hec verba Danti predicens ei, quod
quedam iuvenis iam nata est in Luca, et nondum maritata, cuius amore
capietur Dante.

	|49.~  Dicit autor quod Bonaiunta querit si est Dante.

	|52-54.~  In parte ista dicit autor, quod Dante respondit
Bonaiunte, ut per testum patet, quod, secundum quod dictat amor
in mente sua, foris exprymit, et non aliter.

	|55.~  Hic respondit Bonaiunta Danti et dicit, quod nunc videt
causam quare notarius Iacobus de Alentino et frater Guittone
de Are$cio, qui dictatores vulgares fuerunt, et ipse
Bonagiunta cum eis non habuerunt dulcem stilum dictandi, quia non
floruerunt in amore sicut et ipse Dante, et ideo non dictavit
amor in mentes ipsorum.  Et dicit quod Dante sequitur vestigia
veri et summi dictatoris, si quis fuerit, que vestigia ipsi
non fuerunt secuti; et quod adeo sequitur ipsa vestigia, quod in
nullo differt stilus eius a stilo dicti dictatoris:  idest
perfectus est eius stilus.

	|64.~  Dicit autor quod Nilus est quidam fluvius in Ethiopia, et
ibi dicuntur hiemare cichonie propter calorem qui ibi est.

	|82.~  Dicit autor quod Forese aduc loquitur Danti, et inteligit
de domino Curso eius fratre, predicens hic mortem suam, quomodo
turpiter mori debebat, sicut et fecit.

	|84.~  Idest usque ad infernum trahetur a demone, in quo inferno
unquam dimictitur culpa.

	|121-123.~  Dicit hic autor quod isti maledecti dicuntur fuisse
quidam centauri, qui nati et formati fuerunt in nubibus in aere ex
{s}permate Isionis volentis coire cum Venere.  Nam cum ipse Ision
adamaret Venerem, et cum ea convinctus esset, dum ad amissionem
spermatis perveniret, seccesit aliquantulum Venus nolens recipere
sperma; et sic in aere, ubi erant, sperma remansit, ex quo ibi formati
fuerunt dicti centauri.  Cum autem celebrasset nupcias Petito, et
interesset socius eius Teseus et similiter interessent dicti centauri
in dictis nupciis, [inebriati fuerunt]; et sic inebriati voluerunt
sponsam accipere Peritoo et Theseo, set eos impugnavit Theseus.  Et
ideo dicit in testu:

     Teseo combat#er co li doppi petti. {123}

	Dupplici pectore dicit, quia erant ipsi centauri semihomines et
semibestie.

	|124-126.~  Dicit autor quod hoc fuit tempore quod Gedeon erat
iudex populi Israel; unde cum venirent mandiani supra populum Israel,
dixit dominus Gedeoni, qui exierat contra madianos:  duc populum tuum
ad aquas, et qui biberit genibus flexis, illos separabis reversuros in
civitatem; qui vero labueri[n]t manu et lingua, ut solent labere canes,
illos retine, et cum hiis pugnabis contra mandianos. -- Quod factum
fuit, et trecenti fuerunt qui labuerunt aquas; et devicit eos, et
occidit duos reges ex eis.  Sic autem voluit dominus cum paucis eos
debellare, ut non multitudini, set sibi atribueretur victoria; et
voluit reppelli gulosos, idest illos qui nimis affectuose et cum
promptitudine curerent ad flumen ad bibendum.  Iudicum, capitulo 7.

	|149.~  Dicit autor quod ambrosia dicitur quedam erba recens et
frigida, qua dicuntur cibari equi currus solis cum redeunt a servicio
solis; et ideo dicit quod angelus cum ala fecit ventilacionem in fronte
ipsius, et tunc sensit auram recentem et frigidam et amenam, sicut odor
ambrosie foret.

	|154.~  Idest in quibus peccatum gule non regnat.
