	|1-3.~  Dicit autor quod Dante recitat, quomodo Beatrice
vocavit eum, porigens ei verba per puntam, idest loquens ei in secunda
persona, cum pria locutus fuisset de eo in tercia persona, cum de ipso
loquebatur angelis.  Quod loqui appellat per aciem, quod satis acerbum
ei visum fuerat; set acerbius fuit ei loqui per puntam, idest acerbiora
sunt verba, que nunc dicet ei.

	|10-12.~  Hic vult dicere Beatrice, quod numquam Dante
transivit Lethe, ubi tollitur memoria peccatorum comissorum, et ideo
recordari debet et confiteri ea, de quibus reprehenditur et acusatur.
Et ideo dicit: ^di di~, idest ressponde, si vero sunt.

	|13-15.~  Dicit autor quod Dante vult dicere, quod timidus et
sublatus respondet sic: tam adeo submissa et trenula voce, quod
volentes ipsum audire et inteligere, intentam faciem et intentos
occulos in ipsum habere oportet; ita quod occuli ex motu labiorum
comprehenderunt ipsum sic.

	|40.~  Dicit autor quod quando peccator confitetur sponte sua
delicta, remictitur ei uberius a deo; a iudice vero humano cicius
condempnatur.

	|70.~  H[ic] vult dicere quod in minori temporis spacio
dibarbatur, idest foliis privatur, magnus cerrus fortis et vigorosus,
cum spirat aquilonaris ventus, sive ventus terre de Iarba, que est in
meridie, quam fuerit mora quam fecit ipse Dante, antequam levaret
faciem suam versus Beatricem, sicuti pecierat, cum dixit: ^al$ca la
barba.~

	|76-78.~  Dicit autor quod Dante comprehendit angelos, quibus
locuta fuerat Beatrice, quiescere ab essparsione florum, quos prius
asspergebant.

	|81.~  Hic loquitur de grifone, qui erat avis et bestia, et
erat solum unum corpus, sicut Y[esus} Christus fuit deus et homo.

	|82.~  Hi[c] vult dicere quod ei Beatrice, sub suo velo et
ultra flumen sita, nunc ostendit magis se ipsam in pulcritudine antica,
idest quam in vita habebat, quam tunc vivens vincere alias dominas
videbatur.

	|85.~  Hic vult dicere quod nunc, videndo pulcritudinem
Beatricis, sic eum penituit delictorum, quod illud quod magis
retracxerat eum ab amore Beatricis ipsa vivente, magis aboruit, et
odivit vanitatem.

	|91-93.~  Dicit autor quod Dante nunc transit flumen Lethis, et
loquitur de domina illa, quam invenit solam cantantem, ut dictum est
capitulo 28 purgatorii 34 c.  Hec domina fuit comitissa Matelda, que
traxit Dantem per flumen Lethis, et submersit eum ibi, ut de aqua
potaret.  Ideo obtulit eum illis IIII+or~ dominabus cori$cantibus: et
iste erant quatuor virtutes cardinales, scilicet prudencia iusticia
fortitudo et temperancia; et iste eum sic madefactum cooperuerunt eum,
et dixerunt ei se deputatas ad beneplacita Beatricis, idest ad sacram
theologiam, antequam nasceretur Christus.

	|109-111.~  Dicit autor quod iste que loquebantur erant
predicte quatuor virtutes cardinales, que promitebant Danti eum ducere
usque ad occulos Beatricis: tamen, dicebant ipse, ad videndum beatum
lumen occulorum suorum interius, acuentur tui occuli ab illis tribus
virtutibus, que sunt a parte altera.  Et erant ille tres virtutes fides
spes et caritas, que nobiliores sunt aliis.

	|116.~  Idest ante occulos Beatricis, cum quibus amor suis
telis te sepius vulneravit.

	|121-122.~  Hic vult dicere Dante quod, dum asspiceret attente
Beatrice grifonem, umbra ipsius griffonis radiabat in occulis ipsius
Beatricis, quemadmodum sol in speculo; quod mirabile erat, maxime quia
quiescebat et firmus stabat griffo, et in ydolo suo vibrabatur et
radiabat umbra ipsius in occulis Beatricis.  Ydolum est forma apparens
in speculo, sive in aqua, ex reverberacione in obiectum.

	|123.~  Idest quod divina scriptura, isspiciendo Christum,
quandoque ponit ipsum ut deum, quandoque ut verum hominem.

	|136-138.~  Quia dictum fuit supra quod Beatrice velata erat
frondibus Minerve, ideo rogant eam fides spes et caritas, ut detegat
visum suum, ita quod Danti pateat pulcritudo et splendor faciei sue,
idest profunditas sacre scripture: quod fecit subito.

	|139-141.~  Dicit autor quod detectis velis ostendit se
Beatrice lucidam splendore eterne et gloriose beatitudinis.  Admiratus
Dante de ea, dicit: o splendor vive lucis, quis umquam fuit factus
palidus sub umbra Pernasy, idest studendo in monte illo, aut bibit in
eius cisterna, idest potatus fuit tantam scienciam, qui non defficeret
volendo tractare qualis apparuisti, dum te ostendisti in aperto aere,
ubi armoni$cando cum amenitate cantus celum te adumbrat?  Quasi dicat:
nullus.  
