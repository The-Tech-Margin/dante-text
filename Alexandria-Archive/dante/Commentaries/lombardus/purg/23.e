	|1.~  Dicit autor quod Dante exemplifice loquitur, et vult
dicere quod, dum attente inspiceret inter folias arboris predicte
ad vocem quam audivit, tamquam inspiciunt quandoque homines post
aves, et frustra, quia ex hoc amictunt tempus,

	|4.  lo pi$o che padre.~  Hoc satis patet, ideo non insisto:  
loquitur de Virgilio.

	|25-27.~  Dicit autor quod Cresiton fuit filius Driope, et quia
dexpexit Cererem deam blandie, irata Ceres aduxit ei pestem famis tam
magnam, quod siccus et tamquam aridus factus fuit.

	|28-29.~  Dicit autor quod isti tales fuerunt iudei, qui obessi
fuerunt a Tito et Vespasiano in Ierusalem, et sic oppressi fuerunt,
quod quasi omnes fame perierunt, et tamen devicti et disspersi fuerunt,
ut tractatum est hic retro capitulo 21 purgatorii 25 d.

	|30.~  Hic dicit quod tempore dicte ossessionis tanta [fuit]
pestis famis in Ierusalem, quod quedam mulier nomine Maria occisit
quendam suum filium, ut comederet.  Et dum medietatem asaret ut
comederet, ex odore carnis intraverunt quidam cives de terra in domum;
et petentibus quid esset quod ibi asabatur, respondit mulier quod
filius eius erat, quem propter famem edere volebat.  Qui, hoc audito,
tradiderunt terram Tito eam obsidenti.

	|31-33.~  Dicit autor quod adeo erant macre et sine carne ille
umbre, quod concavitates occlorum eius videbantur anuli sine lapide; et
quod volentes in humana facie legere hanc dictionem ^homo,~ bene
dicernissent in faciem ipsorum hanc literam M. Quod M dicitur esse
nasus cum arcubus superciliorum descendo inferius per timpora, quia
talis M resultat; occuli autem ponuntur loci gemini O, et sic habes
^homo.~  H vero non ponitur, quia non est litera, set asspiracionis
nota.

	|34.~  Hic loquitur autor amirative, eo quod ex odore pomi
prenominati in precedenti capitulo, ubi dicit: 

     Con pomi ad odorar suavi e buoni, {22.132}

videatur insurgere tantus apetitus, et generari tanta fames in umbris
illis.

	|48.~  Dicit autor quod iste Forese fuit florentinus et valde
gulosus, et fuit germanus domini Corsi de Donatis.

	|61-63.~  Dicit autor in licore desscendente super folia illius
arboris, de quod licore dixit in precedenti capitulo.

	|76.~  Dicit autor quod Dante querit Foresem dicens:  cum
nondum sint quinque anni quod mortuus es, si tu distulisti penitere
tuorum peccatorum usque ad extremum Lacessis, quomodo est hoc quod iam
es in purgatione, cum stare debuisses tanto tempore extra, quanto
vixisti in viciis?

	|84.~  Scilicet extra portam purgatorii, sicut tractatum est
capitulo XI purgatorii 12 c.

	|85-87.~  In parte ista dicit Dante, quod precibus uxoris eius
vidue abreviatum fuit ei tempus exilii extra purgatorium; que vidua,
dicit, tanto magis grata est deo, quanto plus sola est in bonis
operibus resspectu aliarum sue terre.

	|94.~  Barbaria est quidam mons in Sardinea, in quod habitant
homines quasi silvestres et sine lege, et qui omnes suas mulieres
comuniones inter se faciunt.  Et ipsum locum dicit Forese esse magis
honestum quam civitas Florentie, ubi reliquit uxorem, quando ipse
obiit.  Nota hic quod valde reprehendit florentinas de libidine et
vanitate mundana.

	|97.~  Dicit autor quod propter impudicos gestus florentinarum
interdicetur eis in pergamo inmensa et inhonesta decisio vestimentorum
circat collum, ex quibus patent mamille.

	|109-111.~  Dicit autor quod nanna est verbum quo utuntur
nutrices ninantes pueros plorantes in cunabulis; et ideo inteligit hic
autor predicere quandam pestem et tristiciam venturam super mulieres
florentinas, antequam barbati essent pueri, qui in cunabulis erant, et
qui consolantur hoc vocabulo nanna.

