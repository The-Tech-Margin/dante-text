	|1.~  Hoc patet.

	|13-15.~  In parte ista dicit autor, quod Dante rogat
Virgilium, quod ostendat sibi amorem illum quo unusquisque desiderat
beatitudinem; de quo dictum est in precedenti capitulo:

     Ciascun confusamente un ben aprehende. {17.127}

	|15.~  Iterum rogat quod similiter ostendat ei amorem coruptum,
quo desideratur bonum, quod bonum felicitate caret; de quo dictum est
supra in precedenti capitulo:

     Altro ben @e che non fa l'om felice. {17.133}

	|16-18.~  Nota quod Virgilius appellat cecos omnes dicentes,
omnem amorem de se laudabilem esse, ut patet inferius ubi dicit:

     Or ti puote aparer quant'@e naschosa {34}

	|19-21.~  Iterum Virgilius dicit et vult ostendere Danti,
quomodo amor nascitur in animo; et satis hic aperte ostendit: et
intelige de utroque amore, idest cuius finis bonus est, et cuius finis
est malus.  Dicit enim: quod animus creatus promtus est ad amandum, dum
excitatur a quovis placibili exterius, semper mobilis est ad quecumque
placent.  Et tunc nostra aprehensiva, dicit ipse, atrahit intencionen
{sic} a vero esse, cogitando super ipsa re placibili, ita quod volvitur
animus super versus ipsam rem; et si tunc flectitur ipse animus versus
ipsam, talis flexus est amor:  idest tunc nascitur amor in corde, et
appellari potest natura quedam de novo inpressa in animo virtute rei
placibilis.

	|28.~  Hic in parte ista, ad probandum quod dicit, ponit
exemplum ignis et dicit, quod quemadmodum ignis ex natura sue forme
disspositus est ad ascensum, [et] movetur in altum quantumcumque
potest; sic et animus, carceratus a re placibili, incipit desiderare,
et nunquam desinit, donec possideat rem amatam, ut ex ipsa fructum et
gaudium coligat.

	|34-36.~  Modo dicit Virgilius, quod nunc hiis dictis patet,
quantum e[r]rant aserentes omnem amorem de se laudabilem esse; quod
falsum esse dicit, quia amori potest quicquid aparere bonum, quod malum
erit.

	|43-45.~  Hic dicit autor, quod ex dictis Virgilii Dante videns
se inretitum facit sibi unam questionem et dicit, quod supra dicit
Virgilius quod animus a deo creatus est promptus et mobilis ad amandum;
quod excitatus ab exteriori quamvis placibili volvitur versus illud, et
si flectitur amat: vult dicere Dante, quod non sit culpa seu virtus
anime, se oblique aut recte amet.

	|46-48.~  Modo in parte ista Virgilius resspondet Danti et
dicit, quod quantum dictet racio, ei causam assignabit in predictis;
ultra vero, idest supra racionem, quod per fidem distingui necesse
foret, relinquit Beatrici.

	|49.  Ogni forma substancial chi secta.~  In parte ista, usque
ad locum illum ubi dicit:

     Color che ragionando andarn' al fondo, {67} 

inteligit Virgilius causam ostendere, quare anima meretur dicens, quod
dato quod primum appetibile et primi motus non sint in potestate anime,
tamen in ipsius potestate est consulere permictere et retinere; et ideo
secundum quod ad effectum proceditur, meretur anima, sicut causa.

	|67.~  Autor inteligit de phylosophys, qui desiderantes[?]
liberum arbitrium, ex quo poterat unusquisque adherere viciis,
docuerunt vitare vicia et adherere virtutibus.

	|76.~  Dicit autor quod luna oriebatur, transacta tercia ora
noctis, et in ortu suo videbatur ardens tamquam quid magnum rotundum;
ex quo celabantur multe stelle, ita quod videbantur rariores.

	|79-81.~  Nota quod sol circa vesperas, quando tendit ad
occasum, sprendet versus Romam intra Corsicam et Sardineam, ita quod
romani vident eum, et splendet in facies ipsorum, si respiciant inter
dictas insulas, quia Roma respicit Afarcium inter ipsas insulas: quod
Afarcium est inter meridiem et occidens.  Et per stratas illas curebat
luna.

	|84.~  Dicit quod Virgilius extinserat dubium de corde Dantis
super facto amoris.

	|91.~  Dicit autor quod Ismenus et A$copus sunt duo flumina
Tebarum, et super ripas istorum fluviorum antiquitus thebani
consueverunt discurere et circuire de nocte cum magnis clamoribus,
quando vinee ipsorum indigebant pluvia, ut essent in vino uberiores.
Et talem turbam dicit vidisse promptam ad aquirendum iustum bonum.

	|100.~  Dicit autor quod hec verba dicebant ille due umbre.  Et
hoc fuit quando beata Maria afugit cum filio suo, ne occideretur,
quando Herodes fecit occidi pueros.  Et hic notatur studium et cura
circa utilem finem.

	|101.~  Dicit autor quod Ylerda est quedam civitas in Yspania;
quam Ylerdam aquisivit Cesar cum magno studio transians per Marsiliam
in Yspania.

	|106-108.~  Dicit autor quod, quia videbantur umbre ille
prompte et solicite ad felix bonum cum amore ferventi, dicit eis
Virgilius:  o umbre, in quibus acutus fervor ad bonum supplet nunc
deffectum negligentie et tarditatis forsam habite per vos in mundo
circa bona opera.

	|109.  Questi che vive, et certo non vi b[u]gio.~  Nota quod
dictum est in precedenti capitulo ubi dicit:

     Ciaschun confusamente un ben aprehende. {17.127}  

Quia peccat, qui tepidus est seu negligens in aquirendo
laudabile bonum, ideo posuit Dante supradicta exempla, in quibus
denotatur studium et solicitudo circa aquirendo ipsum bonum; et
per hoc intendit reprehendere pigros et tepidos.  Quo colore
utitur Dante in purgacione uniuscuiusque septem peccatorum, si
recte inspiciatur, quia per contraria exempla sepe procedit.

	|118.~  Dicit autor quod iste, qui modo loquitur, fuit una de
illis duabus umbris superius dictis, et dicit quod fuit abas sancti
$Cenonis de Verona, et hoc tempore Federici Barbarosse imperatoris, qui
Mediolanum obsedit et cepit et divisit in burgos; et fuit iste abas
valde accidiosus et piger et lentus ad omne bonum.

	|121.~  Iste abas loquitur de patre suo, scilicet de domino
Alberto de Scala.

	|124.~  idest claudus.

	|125-126.~  Dicit hic autor quod iste abas magis erat claudus
in mente quam in corpore, et quod erat bastardus.  Et, sicut dictum est
superius, iste fuit filius domini Alberti de Scala, quem dictus pater
eius indignum posuit in pastorem et abatem dicti monasterii.

	|133-135.~  In parte ista dicit autor, quod Iordanis est quidam
fluvius, qui labitur per terras promisionis; et dictus fuit Iordanis ab
^ior~ et ^dan~, qui sunt duo fontes ex quibus fit Iordanis.  Modo vult
dicere, quod [sunt] filii Israel, qui exierunt de Egipto cum Moise et
Aaron eorum ducibus, quando mare divisum fuit et [a]paruit eis via per
tactum virge Moisis; et qui postea multo tempore steterunt in deserto,
et obierunt omnes, antequam ipsorum heredum quisquam introiret in
terras promisionis.  Quem introitum interdixit eis dominus iratus
contra eos, eo quod ipsi tepidi in amorem eius fecerunt vitulum aureum
et adoraverunt eum, quando Moises iverat ad montem Sinai ad accipiendum
legem.

	|136-138.~  Dicit autor quod Dante inteligit de certis
militibus Enee, qui, quando Eneas de Troia transivit mare, remanserunt
in Sciciliam; quia illi tales non fuerunt cum Enea passi labores
ytalicos, set eo derelicto vitam suam absque fama et ulla gloria
finierunt, et sic fuerunt tepidi in amore Enee et in aquirendis
virtutibus.  Et nota quod hic reprehenduntur et deducuntur [in] exempla
tepidi et pigri ad aquirendum bonum comune, quod ab omnibus optari
debet; et de istis locutus fuit, cum dixit in precedenti capitulo:

     O co[n] men che non de' corre nel bene; {17.101}

quia tales dicuntur accidiosi.
Est enim accidia tepiditas et pigritia circa ad aquirendum bonum
et circa bona opera, et eciam quasi conten[p]cio boni.
