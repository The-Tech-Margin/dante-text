	|1.~  Hoc satis patet.

	|25-27.~  Hic in parte ista dicit autor, quod iste qui
loquebatur erat unus spiritus unius venetici, qui vocabatur dominus
Marchus, et fuit homo valde curialis et miles de curia; et loquitur
audacter Danti et etiam admiratur, quod videtur sibi quod vivus
[esset], et ideo dicit:

     Partissi ancor lo tempo per kalendi. {27}

	|37-38.~  Idest cum corpore, quo[d] moritur.  Vult dicere, quod
vivus ascendebat.

	|46-48.~  Dicit autor quod iste Marchus fuit de Veneciis, et
fuit curialisimus et largus homo, et fuit mordens, idest homo de curte;
et multa aquisivit, que quasi omnia mutuavit pauperibus verecundiosis
nobilibus de Veneciis.  Et quia non habebat filios, cum testatus fuit
in fine vite sue, omnia reliquit pauperibus non habentibus. -- Dicens:
^del mondo seppi~, inteligit de virtutibus et curialitate, quibus dicit
vacuos esse modernos.

	|97-99.~  In parte ista dicit autor, quod iste Marchus
respondit uni questioni sibi facte per Dantem et dicit, quod nullus
observat iura: intelige nec civilia nec naturalia; quia pastor, idest
papa, qui nobis est exemplum et verga, et cuius vestigia sequimur, non
servat precepta legis in se, licet servari instruat.  Et ideo dicit:

     Rumigar pu@o, ma non @a l'unghue fesse. {99}

	Dicit autor quod in veteri testamento prohibitum erat
comedere de animali non rumiganti et non habenti ungulas scisas;
et ideo dicit: rumigari potest, idest unum ex neccesariis et sibi
deputatis habet, scilicet condere et promulgare decreta [et
leges]; set non habet aliud, scilicet [ungulas fissas, scilicet
per] quod observet.  Per rumigacionem enim, que in guture fit,
inteliguntur bona verba; et sic sequitur quod pastores ecclesie,
ut dicit, verba non opera bona habent.

	|124.  Curado da Pala$co.~  Dicit autor quod iste Conradus fuit
de Briscia, et fuit homo magne autoritatis legalitatis et curialitatis
ultra modum.

	|El buon Gherardo.~  Iste Ghirardus fuit de Camino, et fuit
etiam legalis et curialis.

	|125-126.~  Iste dominus Guido de Castello fuit de Regio, et
fuit pater tocius legalitatis et curialitatis; quem simplicem lombardum
appellat, idest purum sine malicia, more galicorum.

	|130-132.~  Dicit autor quod Levi fuit unus de duodecim filiis
Iacob.  Ex tribu ipsius Levi descenderunt Moises et Aaron, qui
sacerdotes fuerunt et deputati ad divina misteria; et maxime ipse Aaron
deputatus fuit ad tabernaculum.  Et ideo iussit deus, quod exempta
esset tribus ista ab hereditate, ita quod hereditas debebat dividi in
XI tribus Iacob, nolens temporalia misceri divinis; set iusit deus eis
dari decimas et primicias pro sustentanda vita.  Et ideo reprehendit
hic autor implicite pastores ecclesie, inmiscentes se mundanis et
utrumque gladium assumentes, temporalem et spiritualem.  
