	|1-3.~  In parte ista vult dicere autor, quod trasacte erant
due partes diei: quia, cum aries erat in circulo meridiano, tunc erat
meridies; set quia desscenderat cum ipso circulo et asscenderat taurus,
qui sequitur arietem, patet quod ex sex signis sui emisperii iam
asscenderant quatuor ori$contam sui orientis.  Et sicut sol relinquerat
taurum in circulo meridiano, sic et nox, que opponitur soli,
relinquerat scorpionem, qui recte opponitur tauro in ipso circulo.
Quasi dicat quod due partes noctis transierant in nostro emisperio,
sicut due partes diei in suo.

	|19-21.~  Dicit autor quod, quia viderat Dante animas macras
ultra modum et concavas in occulis, et in actu demonstrantes famem
pestiferam, ut patet capitulo 23 purgatorii, ubi dicit:

     Nelli occhi era $caschuna osscura e cava; {23.22}

querit hic modo per modum questionis Dante, quomodo macrere possit
hiis, cui non est opus nutrimento.

	|22-24.~  In parte ista Virgilius respondit Danti; et dicit
autor quod Meleager in ortu suo a ninphis fuit fatatus, quod viveret
tanto tempore quantum duraret quidam stipes, quem ispe fate tunc
posuerunt in ignem, et non pitem extrasit de igne, et cum aqua
restinsit et reposuit.  Quia vero dictus Meleager in processu temporis
occidit Prexipium et Tosicam fratres matris sue propter spinam et capud
apri, quam et quod astulerant ad Talante amice ipsius Meleagri, irata
mater stipitem fati sui proiecit in ignem; et sicut consumabatur in
igne, sic et Meleagar in se ipso, et cum deffecit stipes ustus, et
eciam Meleagar deffecit et mortuus est.  Et ideo dicit:

     Se tt'amentasse come Meleagro; {23}

quasi dicat quod forcius et mirabilius videtur hominem consummi propter
consumacionem unius stipitis, quam umbras macrere ex odore et amenitate
alicuius fructus, quem desiderando habere non possunt.

	|25.~  In parte ista vult dicere Virgilius quod, si cogitaret
Dante quomodo ymago hominis in speculo representat hominem talem qualis
est, comprehenderet apercius quomodo macrere et tristari possunt anime
ille.

	|37.~  Dicit autor quod in parte ista Stacius, ad peticionem et
arogacionem Virgilii, satisfacit Danti ad questionem quam fecit
Virgilio, et hic precibus Virgilii reddit causam, quomodo macrere
posunt anime in purgatorio, declarans primo quid sit semen viri, et
quomodo virtutem formativam capit in membris humanis; et qualis postea
egreditur a membro, et qualiter susscipitur a muliere, et qualiter fiat
generacio et conceptio; et qualiter fiat fetus prius tamen coagulato
semine, et qualiter vivificatur et fiunt membra in utero mulieris; et
qualiter creet deus animam in ipso fetu, et de virtutibus ipsius anime;
et qualiter anima separata a corpore fiat umbra et risibiles passiones
eciam retineat et lectandi et tristandi, et virtutem videndi et
sentiendi, appetendi et desiderandi, memorandi et inteligendi:  et ideo
afligi potest et macrere secundum quid, et quod affligitur a desideriis
desiderandi et figurandi, et alienari potest.  Dicit enim primo, quod
sanguis ille perfectus, quod remanet post nutrimentum, cibatis corde
epate ceterisque membris et venis, adquirit in corde virtutem
informativam ad omnia membra formanda, tamquam discurens per venas, dum
festinat ad ipsa membra fienda, idest ad choitum.

	|43-45.~  Iterum dicit Stacius quod tunc, cum digestus est
sanguis prefatus, descendit ad membrum humanum verendum, et inde exiens
intrat per membrum mulieris in naturali vase, idest mestruo, super
sanguinem ipsius, cui miscetur cum virtute generandi propter
perfectionem loci unde egreditur: sanguis vero mulieris comiscetur cum
virtute susscipiendi.  Postea, sic comistus, incipit coagulari, deinde
vivificari anima vitali, qualis est anima [plante]; tamen in hoc
differrunt, quod ista est in fieri, illa vero plancte facta, nec ultra
quid magius expectat.  Deinde tantum operatur virtus activa in hac
materia, quod ipsa movetur et sentit, et sic induitur anima sensitiva
et vegetativa, qualis est in sfongo marino (sfongo marino est quedam
coagulatio materialis, que fit in mari), qui vivificatur et sentit et
movetur, tamen membra formata non habet.  Et tunc adiscit organi$care
potencias ipsa virtus activa, quarum semen est, et sic factus est fetus
ille animal.

	|58-60.~  Hic vult dicere:  quod nunc, hiis dictis, patet,
quanta virtus emanat de corde generantis, in quo corde natura intendit
ad omnia membra formanda.

	|61-63.~  Iterum vult dicere:  quomodo fetus ille suscipiat
animam racionalem, difficilius est comprehendere, quia in hoc erravit
sapiens dicens, possibile intellectum semotum ab anima; et hoc quia non
vidit organum sumptum ab ipso intellectu.

	|67-69.~  Iterum dicit Stacius Danti:  vide et intelige
veritatem et modum, quomodo de animali fit puer.  Quam cito enim
perfectum est articulare celebri in fetu, primus motor, qui est deus,
supra opus nature spirat in ipsum fetum spiritum repletum virtute, hoc
est animam rationalem, que statim atrahit ad suam sustanciam quicquid
activum invenit, idest animam vitalem et animam sensitivam; et fiunt
iste tres anime una anima sola, que vivit et sensit et racionem habet.

	|76.~  Hic Stacius inducit quendam exemplum ad probandum quod
dicit, ut removeatur admiratio predicentis oracionis, dicens quod
quemadmodum ex virtute caloris humor manans de vite fit vinum, et sic
et in virtute spirati spiritus a deo in fetu illo fit anima
rationalis.

	|79.~  Dicit autor quod Lacesis dicitur sors vite et eius
decursus, sicut plene tractatum est capitulo 21 purgatorii a. Et vult
dicere quod, quando moritur corpus, anima separatur a corpore; et
quantum est in virtute, ipsa anima secum deffert humanum et divinum:
humanum, idest vitalem animam et sensitivam secundum humanam naturam
adeptas; divinum, idest animam rationalem a solo deo creatam.

	|82.~  Iterum dicit quod anima separata a corpore habet omnes
suas potencias mutas, preter memoriam inteligenciam et voluntatem:  has
autem perspicaciores habet quam prius, idest coniu[n]ctas corpori.

	|85-87.~  Iterum dicit Stacius quod ipsa anima soluta a
corpore, sine mora et per semetipsam, tendit ad iusticiam et cadit ad
alterutram riparum: idest, aut ad ripam fluminis Accherontis postiti in
inferno, per quem transeunt omnes anime dannate; aut ad ripam marine,
per quam transeunt anime euntes ad purgatorium, de qua tractatum est
capitulo 2 purgatorii 4 b. Et tunc, cum pervenit anima ad ripam,
cognoscit utrum ad dampnacionem an ad purgatorium tendit:  prius vero
non: et quam cito ad locum deputatum est, virtus informat[iv]a circha
ipsam prompta est, et radiat qualis fuerat anima in membris vivis.

	|91-93.~  Iterum, ad probandum quod dicit, dat hic exemplum et
dicit, quod aer piorno dicitur quando non est clarus, set est ebrius
nubibus; et ponit exemmplum de ir[id]e, qui ornat aerem variis
coloribus.  Et fit yris ex reflexionibus radiorum solis, dum transeunt
per aliquam raram nubem; ex qua reverberacione coloratur aer illis
variis coloribus, et appellatur coloracio illa yris.  Ita, dicit ipse,
aer proximus ipsi anime formatur virtualiter ab ipsa anima
informat[i]va relicti corporis, tamquam cera a sigillo, et sicut flamma
sequitur ignem quocumque mutetur, sic et forma ista aerea sequitur
spiritum illum; et quia ex aquisita forma videri potest, ideo
appellatur umbra.  Et in ipsa umbra organi$cantur omnes sensus
corporis, per quos, dicit Statius, loquimur et ridemus et lacrimas et
susspiria fuudimus, sicut sentire potuisti per montem istum; et
secundum quod affligimur a desideriis seu aliis affectibus, figuratur
umbra nostra, sicut figuraretur verum corpus: et hec est racio et causa
de qua mirabaris.

	|112-114.~  Hic in parte ista dicit autor, quod postquam
Stacius respondit Danti ad questionem quam sibi superius fecit,
scilicet quomodo et quomodo et qualiter anima potest macrere, modo
dicit Dante quod ipsi ibant.  Imagineris aliquam viam incisam in aliquo
monte, circundantem ipsum montem prope cacumen, sicut in multis
montibus invenitur:  bene scis, quod ab una parte vie est lapsus, ab
alia est mons continue, sive ripa ipsius montis.  Et ideo dicit quod
per talem viam ibat Virgilius Stacius et ipse; quod quia de ripa, ex
latere montis, exiebat flamma ignis impediens eis iter, tamen ex latere
lapsus spirabat quidam ventus refflectens flammam ad ripam montis, ita
quod ex latere lapsus parabatur artus limes, per quem oportebat eos
transire.  Et dicit quod, dum ipse transiret, a parte una timebat
ruere, idest a parte lapsus, ab altera timebat uri ab igne, idest a
latere ripe montis.

	|124-126.~  In parte ista dicit autor, quod Dante, transeundo
per viam istam, quandoque inspiciebat animas illas transeuntes per
ignem, quandoque et sepe volebat occulos ad suos dubios incessus, tam
propter lapsum quam propter ignem.

	|130-132.~  Dicit autor quod Diana fuit quedam virgo et maxima
venatrix, cuius socia in venatu sepe erat Elices, filia Licaonis regis
Archadie, quia modum eam diligebat.  Set cum quadam die esset Elices,
que et Parasis dicitur, cum archo et feretro in nemore causa venandi,
et fessa sederet in terra, Iuppiter, videns illam fessam et sine
custode et tam pulcram, quamvis metuens adamavit et concupivit eam;
protinusque induitur cultu et facie Diane, dixitque ei: o virgo, pars
una mearum comitum, ecce Dianam.  Acersita se levavit, et salutare et
ossculare eam cepit.  Iuppiter ergo illam apprehendens impedivit
amplexu, et tunc eam strupavit {= stupravit}, ipsa se deffendente et
contradicente quantum poterat; fecitque Iuppiter eam pregnantem et
recessit.  Adveniens autem Diana cum coro virginum suarum, languida
propter venatum et flammam solis, salutata sibi dillecta Elice, dum
videret ibi aquas, dixit:  tingamus corpora nostra hiis limphis.
Elices vero verecunda de pregnacione erubuit, queritque moras; cum
autem deposuisset Diana vestes, et universus eius corus et Elices suas,
nudato corpore patuit crimen eius.  Diana vero hoc videns iusit eam
se[ce]dere, et de suo cetu privavit.  Procul hinc, dixit, nec sacros
polue fontes.

	|133-135.~  Dicit autor quod Dante procedit per modum per quem
processit hucusque in purgatione aliorum peccatorum, quia ubique dedit
exemplum tam de mundis vitio, de quo tractat, quam de polutis.  Et ideo
dicit, quod alique anime clamabant dicentes:

                           Al bossco
     si tene Diana et Elice caccione, {130-131}

reprehendentes luxuriosos; et alique alie umbre clamabant: 

     I mariti che fur casti, {134}

laudantes et comendantes castos.

	|139.~  Idest ultimum peccatum ex septem peccatis, de quibus
tractat, quod est luxuria.
