	|1-3.~  In parte ista autor astroloice loquitur, et dicit quod
Virgilius et Dante erant in alio emisperio nobis supposito, et
erant in loco recte opposito regioni ierusalem; et in nostro
emisperio erat sero, et in suo erat mane.  Et ideo dicit, quod
sol pervenerat ad ori$contam, cuius meridianus circulus recte
superpositus est regioni Ierusalem cum suo alciori punto; ita
quod existentibus in Ierusalem erat idem ori$con, quod Danti et
Virgilio, set emisperia diversa et opposita recte erant.

	|4-6.~  In parte ista dicit autor, quod Ganges est quidam fluvius
in principio orientis, qui dicitur esse in paradiso terestri; per
medium focis cuius sol radiat dum oritur in signo arietis, seu in
libra, quando equinocium est.  Modo dicit autor quod, quia ipse
Dante erat in alio emisperio, oriebatur ei sol a parte que nobis
est occidens, et nox e converso; et ideo cum Ganges sit nobis in
oriente, insurgebat ei nox supra Ganghem cum signo libre, quod
recte oppositum est signo arietis.  Quia cum sol tunc esset in
signo arietis et eis oriretur, sequitur quod aries erat nobis in
occidente, et libra in oriente; et ipsis Virgilio et Danti erat e
converso.

	|6.~  Libra pingitur cum bilanciis propter equinocium; et ideo
vult autor dicere, quod quando sol erat in signo arietis, seu in
libra, in quibus est equinocium, bilancie cadunt de manu ipsius
libre, quia non amplius est equinocium.

	|22-24.~  In parte ista dicit autor, quod ista, que primo
aparebant, erant ale angeli; quod autem de subtus aparebat, erat
vestis eius, que sub lumine apparebat.

	|55-57.~  Nota quod cum aries erat super ori$contam emisperii
Virgilii et Dantis, ita quod eis oriretur sol, tunc capricornius
erat eis in circulo meridiano supra capud; et quia aliquantulum
ascendebat aries supra ori$contam, ideo descenderat capricornius
de circulo meridiano: quia tantum descendebat capricornius,
quantum ascendebat aries.

	|58-60.~  Modo in parte ista dicit autor, quod isti spiritus,
videndo Virgilium et Dantem, pecierunt de via eundi ad
purgatorium, idest viam virtutis.  Per montem enim inteliguntur
opera divina et virtutes, quibus asscenditur ad celum.

	|91-93.~  In parte ista Danti loquitur et resspondit Caselle.  
Iste Cassella fuit singularissimus inventor cancionum et cantor, et
dicit sibi Dante tamquam amico: quomodo est hoc, quod tu iam mortuus es
diu, et tantum nunc transis ad locum istum?

	|94-96.~  Modo in parte ista Casella respondit Danti et dicit, quod
nichil iniurie patitur, ob hoc quia iuste facit deus quicquid
facit; quia modo angelus ille recipit omnes, non secundum quod
dignum et iustum, set secundum misericordiam.

	|97-99.~  Aduc dicit Casella, quod iste angelus circa tres menses
recipit animas quascumque transire volentes pacifice.  Nota quod
hoc fuit tempore magne indulgencie, que fuit Rome in MCCC, de
mense marcii; et ideo dicit in testu ^da tre messi~, quia tunc
recipiebantur quicumque confessi et contriti ibant Roman propter
indulgentiam.

	|98-102.~  Aduc dicit Casella Danti, quod modo, scilicet tempore
istius indulgentie, ipse erat ad fauces Tiberis, ubi aqua
supradicti fluminis fit salsa; et hoc est ubi aqua Tiberis intrat
in mari, iuxta Romam.  Quasi Casella dicat, quod hucusque
interdictus fuit sibi transitus propter aliquod delictum in vita
 sua comissum; set nunc satisfactum erat per exilium, et sic
volverat visum versus romanam marinam, idest romanam ecclesiam,
versus faucem cuius angelus dei erectas tenet alas.  Et ideo
dicit in testu: 

{NB: text introduced at end of this paragraph is explicated in 
following paragraph: Pu.2.103-5.}

	|103-105.~  In parte ista iterum dicit Casella, quod omnes 
anime debentes transire ad purgatorium transeunt per mare illud in
partibus Rome, idest per fidem et obedienciam ecclesie romane.
Achironte dicit autor quod est fluvius in inferno, et interpretatur
<sine gaudio>, per quem transeunt omnes anime ad infernum
desscendentes; de quo flumine autor facit mencionem capitulo 3 in fine
a. 4, et eciam capitulo 14 c. 17.  {odd, perhaps garbled, references to
Purg. 3.78 and 14.116}

	|121-123.~  In parte ista autor reprehendit animas illas de
negligencia et vana dellectacione, docens eas ire ad montem,
idest mentem ad celum erigere, et vanitatibus fugatis virtutibus
adherere, que divinam gloriam ipsas faciunt intueri.  
