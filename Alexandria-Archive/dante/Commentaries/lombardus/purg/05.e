	|1.~  Hoc clare patet intuenti.

	|13-15.~  Dicit autor quod hoc potest inteligi tam spiritualiter
quam temporaliter; quia firmus et constans debet esse unusquisque
in divino amore et in operibus virtuosis.

	|67-69.~  Dicit de Marchia anconitana; et iste talis, qui
loquebatur, erat dominus Iacobus de Casaro de Fano, qui narrat
quando mortuus fuit in gremio Paduanorum in terra de Oriacho,
districtus Padue.  Et nota quod anima unita corpori dicitur
sedere supra sanguinem: idest a sanguine vitam habere.  Et dicit
quod si fugisset versus Mirram, que est inter Oriacum et Paduam,
aduc vivus esset; set quia deiecit se in paludem, cenum et lutum
inpedierunt eum tantum, quod ab asasinis eum persequentibus
mortuus fuit.

	|88-90.~  Dicit autor quod iste, qui secundo fuit sibi locutus,
fuit Bonconte, filius comitis Guidonis de Montefeltro; Iohanna
fuit uxor supra dicti Boncontis.  Qui Bonconte percusus fuit in
gutture in conflictu Canpaldini, idest de Bibiena, aretini
episcopatus, et narrat autori quod cum pervenisset sic vulneratus
ubi fluvius, qui vocatur ^l' Archiano~, labitur in Arnum, ibi
prope cecidit mortuus; prius tamen confessus et nomine Virginis
invocato, nullus demon super eum potestatem habuit, quia angelus
dei rapuit animam eius.  Unde demon ex hoc concitavit maximam
pluviam, que, inpretis fosatis et discurens habundanter, rapuit
corpus eius et deduxit usque ad Arnum; et ibi eum pinxit et sub
lapidibus texit, dexstruens crucem pectori suo, quam ipsemet sibi
in morte fecerat.

	|133-135.~  Dicit autor quod ista fuit quedam mulier senensis, 
nomine Pia, que fuit uxor domini Nelli de Petra de Panochieschis; et
semel rediens domum de comitissa Margarita, dum perfecissent cenam,
stando ad fenestram in solaciis suis, quidam domicellus de mandato
domini Nelli accepit istam dominam per pedes et extra domum proiecit,
et statim mortua est.  Et ideo dicit in testu:

     Salsel colui che inanelata pria, {135}

idest maritus eius.  
