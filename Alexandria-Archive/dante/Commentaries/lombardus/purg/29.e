	|1.~  Dicit autor quod loquitur de muliere quam invenerat.

	|4.~  Dicit autor quod nimphe dicuntur proprie dee, sive
stelle, dum in speciem mulieris mutabantur et circuibant per nemora et
prata, et quandoque venabantur per silvam de nocte, quandoque de die.

	|22-24.~  Dicit autor quod Dante, videns delicias et amenitatem
loci, reprehendit in corde suo audaciam et conten[p]tum Eve, videns
quod celum et terra ibi obediens fuisset humano generi, nisi per
inobedienciam Eve privatum fuisset inde humanum genus ipsius deliciis:
quas longius et prius dicit Dante se gustasse ab infantia et in
eternum, nisi fuisset delictum ipsius Eve.

	|25-27.~  Dicit autor quod, supradicta videndo et gustando,
Dante in animo suo reprehendit audaciam Eve, que, cum esset femina et
sola et tantum modo formata, desspexit precepta creatoris sui tam
cito.

	|37-39.~  Dicit autor quod hic Dante implorat auxilium
scienciarum, quas virgines appellat, dicens quod nunc causam habet
querendi premium, si amore ipsarum famem frigus et incomoda studendo
passus fuit.

	|40-42.~  Dicit autor quod Eliconia fuit quidam fons in Parnaso
monte, in quo fonte potabant poete, quasi in modum comentacionis; et
ideo Elicona dicitur musa poetarum: et hanc Dante vocat in suum
auxilium, ut poetice tractare possit de materia qua intendit.  Erania
est musa que tractat de celestibus; et quia hic tractare de celestibus
intendit, auxilium ipsius invocat.

	|43-44.~  Dicit autor quod isti, qui videbantur arbores, erant
septem candelabra, que videbantur de longe arbores; quibus
apropinquans, didicit esse candelabra, et in voce cantus dicunt
osanna.  Unde per ista septem candelabra inteliguntur dona spiritus
sancti, et sunt contra septem vicia capitalia; nam primum est donum
pietatis contra invidiam, secundum est donum timoris contra superbiam,
tercium est donum sciencie contra iram, quartum est donum fortitudinis
contra accidiam, quintum est donum conscilii contra avariciam, sextum
est donum intellectus contra luxuriam, septimum est donum sapientie
contra gulam.

	|64.~  Dicit autor quod isti erant pathriarce et sancti viri
induti vestes albas, qui persequebantur sprendorem istorum septem
candelebrorum.

	|67.~  Hic vult dicere autor, quod Dante habet sinistrum latum
versus flumen, in quo flumine radiabat ymago sui sinistri lateris,
sicut in speculo.

	|73.~  Hic autor inteligit de illis septem candelabris, quia
splendor ipsorum remanebat in aerem velud cauda, ita quod videbatur aer
depictus.  Hic nullo alegoria est, set solum hec desscribit in ornatu.

	|76-78.~  Dicit autor quod hic loquitur de ir[id]e. -- |Et
Delia el cinto.~  Delia dicitur luna, que quandoque facit arcum, seu
circulum, ex diversis coloribus: et talibus coloribus dicit expositas
septem listas, et hec solum ponit ad ornatum sine ulla alegoria.  Et
no[ta] quod luna dicitur Delia a Delo ynsula, ubi nata fuit; et fuit
filia Latone, ut tractatum est capitulo 20 purgatorii 25 a.

	|82-84.~  Per hos XXIIII+or~ seniores inteligit autor
XXIIII+or~ libros blibie veteris et novi testamenti, qui precedunt
fidem nostram.

	|91-93.~  Per ista IIII+or~ animalia inteligit autor quatuor
evangelistas: Matheum, Marchum, Lucam et Iohannem.

	|94-96.~  Dicit autor quod quilibet istorum quatuor animalium
habebat sex allas, sicut eos desscribit E$cechiel; et pe[n]nas plenas
occulis ad similitudinem Argi.  Argus fuit quidam homo habens centum
occulos, per quos denotatur summa pottencia prudencia et previsio: et
tales erant illi quatuor evangeliste.

	|100.~  Dicit autor quod in libro E$cecielis describitur
quomodo vidit quatuor animalia cum pennis, et veniebant de parte
septentrionali.

	|103-105.~  Vult autor dicere, quod qualia describit ipsa
animalia E$ceciel, talia erant ipsa que vidit; excepto in pennis, quia
erant qualia describit beatus Iohannes evangelista.

	|106-108.~  Per hunc currum autor inteligit ecclesiam dei; per
duas rotas inteli[gi]tur testamentum vetus et novum, super quibus
fundata est ecclesia dei.

	|108.~  Per hunc griffonem trahentem currum autor inteligit
Christus, qui trahit et gubernat ecclesiam dei.  Sic[ut] enim griffo
habet binam naturam, scilicet animalis [et avis: animalis] quantum ad
corpus, avis vero quantum ad alas; sic et Christus duas habuit naturas,
scilicet humanam et divinam: humanam quantum ad verum corpus, per quod
fuit animal, et divinam quantum ad exenciam et potenciam, quod
figuratur per alas, que altitudinem significant.

	|109.~  Hic vult dicere quod iste griffo, idest Christus,
extendebat alas ad celum pariter septem listas, hoc est pariter VII
sacramenta ecclesie: idest quod nullum corumpebat.

	|112-114.~  Hi[c] autor vult dicere quod tantum asscendebat
divinitas, et asscendit, quod videri non poterat.  Et in quantum erat
avis, habebat pennas aureas, idest divinitatem representabat; alias
vero menbra alba erant, idest ex carne et ossibus, mista rubeo, idest
sanguine complexionata, sicut verum corpus erat: [et hoc in quantum
erat homo].

	|118.~  Hic autor inteligit de curru solis, quem voluit regere
una die Feton filius Febi; qui currus ex inordinato regimine combustus
fuit, et exarscit tunc celum et terram in Ethiopia, ut plene tractatum
est capitulo 17 inferni, 19 b.

	|119-120.~  Dicit autor quod tempore ipsius predicti, Iupiter
comotus precibus devote terre, habitancium Ierusalem et exclamancium ad
eum propter dictum incendium, fulminavit Fetontem eius nepotem, eo quod
deviaverat ad $codiaco solis.

	|121.~  Per istas tres dominas inteligit autor tres virtutes
theologice, que sunt fides spes et caritas; que erant iusta dexstram
rotam, qua figuratur novum testamentum, quia solum note fuerunt in novo
testamento.

	|122.~  Hec erat caritas, que ruborem significat, eo quod
accendit et inflammat mentem hominis ad amorem dei et proximi.

	|124-125.~  Hic dicit autor quod hec erat spes, que viridis
semper esse debet in mente peccatoris.

	|126.~  Dicit quod hec erat fides, que albedinem et puritatem
significat.  Incipit enim et fides, ubi rationis defficit argumentum.

	|127-128.~  Autor dat inteligere, quod aliquando trauntur spes
et caritas a fide, idest quod prius est fides in anima, ex qua
insurgunt et creantur spes et caritas; set sepe trauntur a rubea, idest
a caritate: caritas enim, que amor est, ducit et veit in mentem hominis
spem et fidem.  Et ideo dicit:

     L'autre tol$ian l'andar et tarde et ratte; {129}

quia secundum quod quis habet de karitate, habet et de fide et de spe.

	|130.~  Dicit autor quod iste IIII+or~ domine significant
quatuor virtutes cardinales, que sunt prudencia iusticia fortitudo et
temperancia; que erant penes sinistram rotam, qua figuratur vetus
testamentum.  Et hec quatuor virtutes magis floruerunt in veteri
testamento.

	|132.~  Dicit autor quod ista erat prudencia, que tres occulos
habet, idest tria resspicit et considerat, scilicet preterita presencia
et futura; et hanc sequebantur alie tres.

	|134.~  Dicit autor quod isti duo vetuli erant beatus Paulus et
beatus Lucas, non tamquam evuangelista set tamquam scriptor actuum
apostolorum.  Nam iste Lucas medicus fuit, et ideo dicit quod videbatur
unus ex eis familiaris summi Ypocratis; quem Ypocratem produxit natura
animalibus, que cariora sunt ei, scilicet hominibus.  Et ideo dicit:

     In habito dissp@ari; {134}

quia iste Lucas medicus [et] sanator videbatur, Paulus vero cum 
ense percussor et offensor videbatur.

	|135.~  Dicit quod quantum ad actum et effectum ambo pares
erant, idest appostoli servitores Christi et $celatores fidei.

	|142.~  Isti fuerunt quatuor doctores ecclesie, scilicet
Augustinus, Ambrosius, Gregorius et Geronimus.

	|143.~  Dicit quod iste fuit beatus Iohannes evangelista, qui
recubuit in gremio Christi dormiens in cena, ubi vidisse dicitur
vissiones maximas, quas desscribit in Apochalipsim.  Et dicitur senex
hic non ab etate, set a virtute et gratia.

	|145-147.~  Hic vult dicere autor, quod isti septem, scilicet
duo antiqui habitu disspares et quatuor doctores ecclesie et iste
senex, erant induti vestes albas sicut et primus exercitus precedens,
ubi dicit in testu:

     Genti vid' io alor, com' a lor duci; {64}

set in hoc differebant, quia non habebant lilia super capita, sicut et
illi, set rosas.  Et hoc erat, quia ardenciores erant in caritate, quam
ille primus exercitus, sicut roxa ardencior est lilio in colore.
PURGATORIO:  Stephanie Assimon: 02/16/88.

