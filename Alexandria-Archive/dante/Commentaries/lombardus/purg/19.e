	|1-3.~  In parte ista autor vult dicere, quod erat prope diem,
paulo ante auroram, quia tunc ex frigore noctis amisit aer e[t] terra
adeo calorem solis, quem die precedenti adquisierant, quod non possunt
amplius intepidare frigus lune.

	|7-9.~ usque ad locum illum ubi dicit in testu: 

     Ancor non era sua boccha rinchiusa. {25}  

Quia in capitulo XVII iuxta finem tractatum fuit de duplici bono,
videlicet de bono quod comuniter appetitur, in quo aquiescat animus,
scilicet cum dixit in eodem capitulo superius allegato:

     Ciaschun confusamente un ben aprehende; {17.127}

et de alio bono infelici et libidinoso, scilicet cum dixit in eodem
capitulo superius dicto:

     Altro ben @e che non fa l'omo felice; {17.133}

et in precedenti capitulo, scilicet XVIII, declarata sunt exempla circa
ipsum bonum appettendum; in parte ista intendit autor exemplum dare de
altero bono non felici quod adpetitur cum nimio studio, quod in hoc
so[m]nio declarat.  Et ideo notandum est quod per hanc mulierem,
scilicet balbam et imperfectam, inteligit libidinosam meretricem; per
sirenes inteliguntur falaces meretrices, que in omni parte sui corporis
et in omnibus suis organis desfectuose sunt.  Et cum resspicit homo
ipsas, retificat ornat perficit et colorat eas, idest rectas ornatas
esse credit cecitate libidinosi amoris, et viciata et falaci atraccione
ipsarum; quibus adeo seducuntur homines, quod ab eorum conversatione
vix discedere possunt.  Et ideo dicit: 

     Io volsi Ulixe del suo camin vago. {22}

	In parte ista dicit autor, quod ista fuit Circe meretrix.  Ista
Circe fuit quedam mulier incantatrix et fuit filia solis, et dicitur
quod faciebat homines devenire in bestias cum certis pocionibus, que
faciebat fieri et dabat ipsis bibere; et dicebatur ipsam morari in unam
montaneam supra Gaettam, quam nominavit Eneas.  Unde ista Circe tenuit
Ulixem longo tempore suis artibus, ut notatum est capitulo XXVI
inferni: notandum eciam per hoc, quod superius in presenti capitulo
dictum est:

     Cos$i lo sguardo mio le facea scorta: {12}

quasi dicat, quod occuli sunt maxime[?] amoris et ruine.

	|26-27.~  Dicit autor quod per hanc dominam inteligit rationem,
que confudit inepta desideria aperiens pannos, idest lacerans vela
falsa exteriora, et ostendens ventrem, idest veritatem interiorem; qua
patefacta exivit fetor putridus, et sic aboruit et despexit, ut fas
erat.

	|40-42.~  Hic in parte ista vult dicere autor, quod Dante ibat
cum capite pronus et facie versus terram; nam, sic pronus incedens, fit
qualis est semiarcus, sive semivolta substinens pontem lapideum.

	|49.~  Autor vult hic dicere, quod angelus delevit de fronte
Dantis peccatum accidie.

	|58.~  Dicit autor quod Virgilius hic loquitur Danti de muliere
illa, seu sirena predicta, dicens: vidisti quomodo descendendum sit ab
eis, idest cum auxilio rationis et recognitionis.

	|61-62.~  Iterum dicit Virgilius Danti: sufficiat tibi hec
vidisse circa materiam istam, et pedes, qui deputati sunt peditare per
terram terreno itineri, deserviant; oculos vero, deputatos asscendere,
erigas ad celum.

	|70-72.~  In parte ista dicit autor, quod angelus iam deleverat de
fronte Dantis IIII+or~ peccata mortalia, et modo hic incipit purgare
quintum, scilicet peccatum avaricie.

	|100-102.~  Dicit autor quod iste talis spiritus, qui
loquebatur, erat quidam de Ianua, de comitibus de Lavagno, de illis de
Flisscho; qui papa fuit et fuit vocatus papa Adrianus, et vixit solum
uno mense.  Fluvius predictus vocabatur Lavagno, a quo illi de Flischo
dicti sunt comites de Lavagno; et ideo dicit:

     Lo titul del mio sangue fa sua cima. {102}

	|104.~  Hic dicit autor quod iste spiritus vult dicere, quod
non peccavit in pontificatu, et sic custodivit mantum papalem a luto
peccati.  Et ob hoc vult dicere, quod ponderosiores videntur sibi alie
sarcine quam sarcina pontificatus am[m]anti, si recte se gubernet
pontifex et non deviet.

	|133-135.~  Dicit autor quod Dante, audiens istum fuisse summum
pontificem, voluit genuflectere et sibi reverenciam exhibere.  Nota
nunc in parte ista: iste spiritus respondit Danti, quod non est
defletendum ei ex reverenciam dignitatis mundane elapse, quia in
potestate factus est par ceteris spiritibus; et ideo subdit exemplum
evangeli, in quo dicitur <neque nubent neque nubentur>.  Quia ibi
Christus resspondet saduceis, non credentibus futuram resureccionem et
querentibus ab ipse: mulier que septem habuit viros, in resureccione
cui aderebit? -- Respondit, quia neque nubent neque nubentur, set erunt
quasi ut angeli dei in celis, quia tunc erunt omnes equales in celis.
Mattei 12. -- Et sic patet quod qui resurgunt, non resurgunt in
dignitatibus.
