	|1-3.~  Hoc satis patet.

	|10-12.~  Hic notatur quod non frequentitas, set tarditas in
actibus hominem reddit honestum.

	|25-27.~  Hic in parte ista Virgilius loquitur Danti, dicens quod
corpus suum sepultum est Napolim, et oblatum fuit a Brandicio; in
quibus terris, dicit ipse, sunt tunc vespere, licet alia ora
sit hic, quia aliud emisperium est istud ab illo.  Et ideo dicit
ipse: ne mireris, si non franguntur in me radii solis, plus quam
amireris de celis, quorum radios non impedit alter alteri, quando
descendat sprendor {splendor} usque ad terram.

	|31-39.~  Dicit hoc similiter Virgilius, quod similia corpora,
idest umbre sive anime, que corpus non sunt, divina virtute
patiuntur qualiter autem hoc sit, ignotum nobis esse voluit deus.
Et ideo dicit ipse: stultum est credere quod intellectus humanus
infinitam rationem Trinitatis comprehendere possit.  Et hoc est
quod dicit:  

     Matto @e chi spera che nostra ragion; {34}

	Et infra:  

     State contenti, humana gente, al quia, 
     che se potut' avesste veder tutto,
     mistier non era parturir Maria. {37-39}

	Iterum suum continuando sermonem dicit, quod in operibus
divinis non est investiganda ratio, propter quod contentanda sola
ratione, quia sic deo placuit; si enim potuisset humanus
intellectus omnia videre et comprehendere, frustra natus esset
Christus.

	|40-42.~  Hic Virgilius loquitur de Aristotille et aliis
sapientibus, qui in limbo sunt, quos dicit salvos fuisse, si
potuissent comprehendere opera deitatis; quibus datus est eternus
luctus sine spe desiderantibus.  Et de hiis erat Virgilius; et
ideo, his dictis, permansit turbatus.

	|49-51.~  Dicit autor quod Lerice est quoddam castrum in riparia
ianuentium, supra mare altisime et ardue ripe, quas dicit
habiles scalas resspectu illius rocche de qua narrat Dante.

	|85.~  Hic dicit autor, quod capud illius fortunate manbre,
precedentem gregem illum fortunatum: intelige, quia non dannatum:
veniebat honeste.

	|112-114.~  In parte ista dicit autor, quod iste fuit rex Manfredus,
cuius uxor fuit filia donni Petri regis Aragonie, et mater regum
donni Iacobi et Frederici regis Aragonie, et mater regum donni
Iacobi et Frederici regis Sicilie; et Danti narrat de morte sua,
addens quod, si pastor et dux, idest cardinalis legatus ille qui
contra eum missus fuit per Clementem, scivisset et considerasset
quod deus receperat eum ad gratiam, qui nulli pulsanti clauditur,
non transmutasset ossa sua extra regnum.  Dicitur enim quod
iuraverat legatus ille, se regem Manfredum expulsurum et
fugaturum de regno.  Mortuo rege, de nocte fecit accipi ossa sua,
que erant sepulta sub ponte beneventani, ubi fuerat prelium, et
ea extra regnum fecit exportari et proici in agra.

	|133-135.~  Iterum dicit rex Manfredus, quod licet moriatur quis
excomunicatus, non ideo dannatur, dum modo peniteat ipsum et
reconcilietur deo, vigente viridi spe dum vivat, ante quod
finiat.  Tamen, dicit ipse~, oportet eum stare extra ripam istam,
antequam intret purgatorium, trigenteties tantum tempus, quantum
vive[n]s excomunicatus [existerit] ipso sciente; nec abrevietur
hoc statutum tempus, [nisi] precibus alicuius vivi existentis in
gratia, quia non exaudirentur preces alterius in celo.  Et nota
quod hanc interdictionem et hoc exilium tanti temporis describit
hic autor, non quia verum sit, set ad terrorem hominum, ut sibi
caveant a maledictione ecclesie.  
