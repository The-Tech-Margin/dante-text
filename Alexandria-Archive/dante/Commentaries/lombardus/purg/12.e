	|1.~  Hoc satis patet per testum superiorem.

	|25.~  Hic vult dicere autor, quod iste, quem vidit, fuit
Lucifer, inmaginatus in via per quam transibant cum aliis storiis
inferius scriptis, ubi storiati sunt superbi.

	|28.~  Dicit autor quod iste Briareus fuit maximus gigans, et
fulminatus fuit a diis, quando prelium fuit inter gigantes et
deos; et superbisimus fuit.

	|31-33.~  Dicit autor quod iste Timbreus, sive Febus, et Mars
fuerunt fratres et filii Iovis, et iste duo cum patre suo Iove
fuerunt illi qui occiderunt gigantes; et ideo dicit in testu:  

     Mirar le menbra dei gigante sparte. {33}

	|34-36.~  Idest apud turrim Babel.  In parte ista autor 
ponit, secundum quod ponitur in primo libro Bibie, idest in Genesi
capit. XI, quod Noe tres filios habuit, scilicet Sem Cam et Iaffet.
Nembrot fuit de filiis Cam, et regnavit super eos; Iettam fuit de
filiis Sem, et regnavit super eos; Suffene fuit de filiis Iaffet, et
regnavit super eos.  Isti tres duces, Iettam Nembrot et Suffone,
convenerunt in campo Senaar, et timentes diluvium, conscilio Nembrot
volentis regnare, ceperunt edifficare turrim Babel; et fuerunt cum eis
de filiis descendentibus tu[n]c viventibus Caam Sem et Iaffet XXIIII
milia et centum homines.  Et dum edifficasent magnam partem turris,
diversificavit dominus linguas ipsorum adeo, ut non inteligeret unus
alium: et postea fuit diversificatio linguarum, prius tamen erat una
lingua sola in universo mundo.  Hanc turrim ex arogancia facere
nitebantur, putantes asscendere celos.

	|37-39.~  In parte ista dicit autor, quod ista fuit filia
Tantali filii Iovis, et uxor Amphionis, qui fecit muros Thebis cum
musis.  Hec Niobe despexit per superbiam Latonam deam, matrem Apolinis
et Diane, et ipsius sacrificium contempsit, seque preferebat ei.  Ex
quibus irata Latona, conquesta fuit Apolin et Diane; que irate cum suis
tellis occiserunt predictam Niobem cum septem suis filiis [masculis] et
septem filiabus; et ideo dicit in testu:

     Tra septe e septe tuoi filiuoli spenti. {39}

	|40-42.~  In parte ista dicit autor, quod Saul fuit filius 
Cis de semine Beniamini, et fuit rex Israel, et untus per Samuelem
prophetam precepto domini.  Hic Saul deviavit a preceptis domini,
mortuo Samuele, qui eum diligebat et corigebat.  Et predictus Saul
pluries voluit interficere David; et dum regnaret, venerunt filystini
contra eum et Israel, ipsumque et populum eius fugaverunt et expulerunt
usque ad montes Gelboe.  Ibique in ipso monte, percusus Saul a
sagitariis philistinorum, timens cadere ad ipsorum manus, proprio se
ense peremit, ut habetur primo Regum, capitulo ultimo.

	|42.~  Loquitur de ipso monte Gelboe; nam cum mortuo Saule
ellectus fuisset David in regem, et quadam vice venisset ad montes
Gelboe, et vidisset ubi mortuus fuit Saul, maledixit montes illos
dicens: montes Gelboe, nec ros nec pluvia veniant super vos, neque in
vobis sint agri premiciarum, quia ibi abiectus est clipeus fortium,
clipeus Saul, quasi non esset untus oleo -- ; ut habetur 2 Regum,
capitulo I.  Et postea non cecidit nec ros nec pluvia in montibus
illis.

	|42-45.~  Dicit autor quod Aragna fuit filia Colophini 
Ydinon, tintoris lane et lini et serici, et fuit de Lidia, que est in
Grecia.  Hec Aragna fuit formo[si]sima et summa contestrix lane et lini
[et] serici et similiter, de quo gloriabatur in tantum, quod contendere
volebat cum Palade, dicens se contexere melius et subtilius ipsa.
Palas contenens et volens experiri, contentis tellis, prevaluit opus
Aragne; de quo irata Palas, fecit eam mutari in araneam dum
contexeret.  Tamen dicit Dante, quod imago illa non videbatur aduc tota
mutata, set mutabatur, et iam semi ranea facta erat, ita quod istoriata
erat ibi in transfiguracione.

	|46-48.~  Dicit autor quod Roboam fuit filius Salomonis; 
qui, mortuo Salomone, dum convenissent omnes populi in Sichem ad
constituendum eum regem, spreto conscilio sapientum, dixit populo
conscilio iuvenum: pater meus adgravavit vobis iugum vostrum, ego vero
addam iugo vostro; pater meus cecidit vos flagellis, et ego cedam vos
scorpionibus. -- Ex quibus verbis turbatus fuit populus, et cum
transito aliquo tempore Yram eius tributarius veniret ad eum, fuit a
populo lapidatus; quod audiens Roboam, timens, festinanter ascendit
currum, et fugit in Ierusalem, ut habetur 3 Regum, capitulo XII.

	|49-51.~  Dicit autor quod Almeon fuit filius Amphiarai 
a[u]guris, qui in obsessione Thebis deglutitus fuit a terra, ut plene
tractatam est capitulo 20 inferni.  Iste Almeon occisit Erifilem matrem
suam, eo quod fuerat causa mortis patris; ipsa enim Erifila, propter
quoddam monile quod recepit ab Arigia uxore Polinicis et filia Adastri
regis, propalavit Amphiraum latentem et nolentem ire ad exercitum supra
tebanos, ut plene tractatum est capitulo 20 inferni.

	|52-54.~  In parte ista dicit autor, quod in quarto libro 
Regum capitulo 19 [legitur], quod Senacerib fuit rex Asiriorum, quem
adorantem in templo Nefrat deum suum, Abimelech et Sarasar eius filii
invaserunt eum, et percucientes gladio eum occiserunt, et fugierunt in
terram Armeniorum.

	|55-57.~  Dicit autor quod Taimir fuit quedam regina; Cirus 
fuit rex medorum, et fuit impius et scelerator et effusor sanguinis
humani.  Hunc Cirum cepit Taimir, et capud eius amputari fecit et poni
in quodam ultre pleno humani sanguinis, dicens: sanguinem sitisti, et
sanguinem bibe.

	|58-60.~  In parte ista dicit autor, quod, secundum quod 
scribitur in Biblia in libro Iudit capitulo {2 et seq. usque ad 15},
quod Holofernes fuit princeps Nabucodanosor regis asiriorum.  Olofernes
iste ivit in exercitum cum multitudine asiriorum circa civitatem
Betulie, ubi erat populus Israel.  Iudit autem vidua, que erat mire
pulcritudinis et sapiencie, erat in civitate; et timens ne ipsa civitas
ab ipso Oliferne caperetur et destrueretur, et ne populus cederetur,
exivit civitatem ornata valde, et hoc fecit sua arte et ingenio.  Et
accedens ad exercitum Oloferni, capta et ducta fuit ante eum; quam cum
vidisset Olofernes, adamavit eam et eam secum tenuit pluribus diebus.
Ipsa vero dissponens liberare populum Israel, quadam nocte Olofernes
dormientis trapulati a vino capud auscidit, et furtive rediens
civitatem tulit capud predictum.  Quod videntes bettulienses, gaudentes
ceperunt ipsum capud adscisum et posuerunt ipsum super muros civitatis;
quod assirii videntes, propter timorem conversi sunt in fugam, et
disceserunt, et corpora asiriorum mortuorum in dicta fuga et conflictu
remanserunt.

	|61.~  Iterum dicit quod videbat in cisuris illis civitatem
Troie destructam, et castrum suum, ubi habitabat rex, quod
vocabatur Ylion, destructum.

	|79-81.~  Idest quod transacta erat ora diei sesta.

	|97-98.~  In parte ista dicit autor, quod angelus ille,
percuciendo alam per faciem Dantis, deluit ei unum ex septem peccatis
mortalibus, que primo in introitu purgatorii angelus in fronte Dantis
cum spata signaverat; et hic purgatum est peccatum superbie.

	|100-102.~  Dicit autor quod Rubaconte est quidam pulcerimus
pons in civitate Florencie, in exitu civitatis, ex parte Arecii; et ibi
prope est quidam mons a manu destra, super quo est una ecclesia, que
vocabatur Sanminiato, ita quod ecclesia illa dominatur civitati
Florencie, maxime supra pontem illium.  Et ideo dicit in testu: |la ben
guidata~, per anterfesim, inteligens de Florencia.  Et in asscensu
ipsius montis sunt gradus in saxu montis, quos dicit factos fuisse
tempore bone et tranquille etatis; qui gradus aleviant asscensum, et
tales gradus erant ab una parte ipsius montis.  
