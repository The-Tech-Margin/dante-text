	|1-3.~  Autor in parte ista phylosophyce loquitur, et dicit quod,
cum anima nostra tota data est uni ex suis passionibus seu
contemplacionibus, non potest aliis insistere.

	|4-5.~  Dicit hic autor, quod erat oppinio aliquorum filosoforum,
quod tot anime essent in corpore humano, quot potencie.  Dicit
quod ratio supradicta contradicit ipsi oppinioni; quia [cum]
anima sit tota data uni potencie, nichil aliud extra illam sentit
vel audit.

	|10-12.~  Hic vult idem ostendere dicens, quod illa est potencia
anime que asscultat, et alia potencia est anime, quando anima
tota data est uni ex suis passionibus: quia tunc ligata potest
dici talis potencia; secundum, potencia qua asscultat anima,
libera, quia eciam ascultando potest anima aliis suis potenciis
uti.

	|19-21.~  Hic in parte ista autor facit conparacionem de artitudine
et altitudine vie illius ab istis; et dicit quod minor et alcior
erat via loci quam asscendit cum Virgilio, quam sint foramina
sepium iuxta vias, quas multotiens rustici claudunt spinis cum
furcella sua, tempore quo uve maturantur, ne pateat ingressus.

	|25-27.~  Hic eciam facit aliam comparacionem de asscensu et de
des[c]ensu illius vie, et dicit quod Sanleo est quedam civitas in
Montefeltro, et est valde fortis, et super montem magnum sita,
et arduus est ibi asscensus.  Noli est quedam civitas ultra
Ianuam per XL miliaria de riparia Ianue; Bismantua est altisimus
mons in comitatu Regii, et est ibi eciam ardu[u]s asscensus.  Et
propter istis exemplis superius dictis vult dicere, quod in mundo
nostri emisperii non est aliquis adeo arduus mons, super quem
asscendi non possit et desscendi; set super montem, quem invenit,
dicit quod oportebat volare cum pennis et plumis inmensi
desiderii post Virgilium: idest cum mente erecta ad celum; quia
corpus, in quantum corpus, asscendere non potuisset.

	|40-42.~  Hic in parte ista vult autor dicere, quod asscensus
montis illius magis erat arduus, quam sit linea equaliter ducta
inter rectum et planum.  Et ideo dicit exemplum de quadrante
dicens, quod magis arduus erat illius montis asscensus, quam sit
linea ducta a medio quadrantis ad centrum; qui linea recte posita
est inter planum et rectum, et equaliter distat ab utroque, ut
patet in quadrante.  Quadrans dicitur quarta pars circuli;
linea, per medium ducta, est linea de qua loquitur, quia mons
magis arduus erat et asscensus prefati montis.

	|61.~  Castor et Polus fuerunt duo fratres et filii Iovis et
Lede; et sunt due stelle in celo valde lucide, que semper stant
prope tramontanam, et vocantur ^li du' frati.~  
