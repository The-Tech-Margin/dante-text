	|1-3.~  Hoc satis patet intuenti.

	|4-6.~  In parte ista dicit autor, quod videns Sordellus quod
Dante non erat mortuus, subtraxit aliquantulum et interogavit eos
qui sunt; et tunc Virgilius respondit per exemplum et dicit, quod
antequam pateretur Christus, propter cuius passionem fuit exemtum
humanum genus a morte eterna et meruit ire ad purgatorium, ipse
mortuus erat tempore Octaviani imperatoris.

	|34-36.~  Iterum dicit Virgilius, quod locus eius est limbus, ubi
sunt sapientes antiqui qui non habuerunt fidem nec spem nec
caritatem: et de hiis tribus virtutibus loquitur; set ornati
fuerunt aliis quatuor, scilicet prudencia iusticia fortitudine et
temperancia, que quatuor cardinales dicuntur.

	|52-61.  El buon Sordello in terra freg@o 'l dito,~  usque 
ad locum illum:  

     Alora il mio signor. {61}  

In parte ista dicit autor, quod qui est in tenebris et
semotus a luce, non potest asscendere ad virtutes et ad divinam
gloriam: idest ille qui est in peccato mortali; tamen desscendere
potest aduc, idest peccare, aut circuire erando, idest nec pecare
amplius nec adherere virtutibus, et sic nec asscendere nec
desscendere, nisi in quantum ipsum ledit cosciencia peccati.

	|94.~  Hic in parte ista Sordelus loquitur Virgilio et Danti,
notificando qui sunt illi spiritus qui sunt in valle; et aliquos
notificat per nomen, aliquos per loca, aliquos per arma, aliquos
per menbra corporis.  Dicit quod iste Rodulfus fuit avus
presentis ducis Austrie; quem reprehendit, eo quod non transivit
ad partes Italie.

	|97-99.~  Dicit iterum Sordellus, quod iste fuit Otacherus rex
Boemie et valens homo.  Vincislaus fuit eius filius et prave
autoritatis, et fuit homo lasci[v]us, ut per testum patet.  Albia
est quidam fluvius in Boemia; Molta est eciam similiter fluvius,
et labitur in dicta Albia; et Albia cum aqua istius Molte labitur
in mari.

	|103-105.~  Dicit iterum Sordellus, quod iste fuit rex 
Philippus nasscellus regis Francie, qui obiit fugiendo et deflorando
lilium, ut dicit: idest defloratum reliquit lilium, pravum semen
relinquens vice eius, qui virtuosus fuit; et eciam: defloratum reliquit
lilium, quia cum eo mortui fuerunt multi ex suis baronibus.  Iste qui
habet ita benignum asspectum, fuit dominus Guillelmus rex Novarre, et
fuit filius regis Tebaldi et socer regis Francie, idest regis Philippi
filii primi, et secundi regis Philippi; et tristabatur una cum rege
Philippo de malis operibus regis Philippi eius filii; ita quod unus
istorum erat filius et alter pater.

	|112-114.~  Iterum dicit Sordellus, quod iste erat donnus 
Petrus Aragonum rex, qui pater fuit regis Iacobi et regis Federici;
quorum unus fuit rex Aragonum, alter rex Scicilie; et fuit pulcerimus
homo et probus et virtuosus.  Iste de nasone maschulo dicit quod fuit
rex Karolus, avus regis Roberti; qui magnum nasum habuit, et fuit
probus et virtuosus homo.

	|115-117.~  Iterum dicit hic, quod iste iuvenis fuit donnus 
Alfonsus, filius primogenitus donni Petri regis Aragonie predicti, qui
virtuosus fuit.  Unde dicit quod si ipse regnasset post patrem, non
degenerasset; quod dici non potest de donno Iacobo et rege Frederico
eius fratribus, qui licet posideant regna et in ipsis subceserint,
tamen non in nobiliori parte heriditatis, scilicet in virtutibus eius,
[subcesserunt].

	|124-126.~  Hic iterum dicit, quod inteligitur de heredibus 
regis Karuli primi, qui in virtutibus eius non subcesserunt.

	|127-129.~  In parte ista dicit autor, quod ista Beatrice uxor 
fuit donni Iacobi regis Aragonie; Margarita uxor fuit donni Frederici
regis Sicilie; Constancia uxor fuit donni Petri regis Aragonie, et
filia regis Manfredi superius nominati.  Modo vult dicere autor, quod
tanto minores et peiores sunt filii regis Petri de Aragonia, quanto
Constantia uxor eius laudari se potest de meliori marito, quam
Margarita et Beatrice uxores filiorum, scilicet donni Iacobi de
Aragonia et regis Frederici de Scicilia.

	|130-132.~  Dicit hic iterum, quod iste fuit rex Henricus de 
Anglia, qui fuit parvus homo et vite [simplicis]; et iste meliores
habuit filios, quam supradicti reges habuerunt.

	|133-135.~  Hic iterum dicit, quod iste Guillelmus fuit marchio
Montisferati, qui captus et carceratus fuit ab Alexandrinis eius
subditis, et obiit in carcere; ex qua captione et morte plorant
subditi eius.  
