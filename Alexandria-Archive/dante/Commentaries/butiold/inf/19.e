	|Proemio.~  ^O Simon mago~ ec.  In questo decimonono canto
l'autor nostro intende a trattare della terza bolgia ove si punisce
il peccato della simonia; e dividesi principalmente in due parti,
perch@e prima descrive questa terza bolgia, mostrando chi vi
truova; nella seconda pone una invezione ch'elli pone contra
quello spirito ch'elli @a trovato, quivi: ^Io non so s'io mi fu'~
ec.

	|1-87.~ E la prima si divide in sei parti, perch@e prima
pone una esclamazione aggiugnendo il suo processo; nella seconda
pone un'altra della Sapienzia di Dio, quivi: ^O somma Sapienzia~;
nella terza pone lo ragionamento ch'ebbe con Virgilio, quivi:
^Chi @e colui, Maestro~, ec.; nella quarta pone come parl@o con
un'anima de' simoniaci, quivi: ^O qual che se'~ ec.; nella
quinta, com'elli si maravigli@o della risposta, quivi: ^Tal mi
fec'io~ ec.; nella sesta pone come la detta anima li risponde,
quivi: ^Se di saper~ ec.  Divisa la lezione, ora @e da vedere la
sentenzia litterale; e dice adunque cos@i, incominciando da una
esclamazione contra li simoniaci:

	0 Simon mago, o miseri seguaci, che le cose di Dio le
quali deono essere spose di bontade', adulterate dandole e
togliendole per oro e per argento, or convien che per voi suoni
la tromba della mia poesia: per@o che state nella terza bolgia
della quale, secondo l'ordine, debbo ora trattare.  E fatta
questa esclamazione, segue lo suo processo dicendo: Gi@a eravam
montati alla seguente tomba dello scoglio, a quella parte che
appunto viene sopra mezzo il fosso; e qui aggiugne una
esclamazione dicendo: O somma Sapienzia, quanta @e l'arte che
mostri in cielo in terra e nel mal mondo; cio@e nell'inferno; e
quanto giustamente tua virt@u comparte!  Et aggiugne ch'elli vide
per le coste e per lo fondo di quella terza bolgia, ch'era di
pietra livida, fori tondi tutti larghi ad uno modo.  E fa
comparazione che non li pareano meno ampi, n@e maggiori che
quelli che sono fatti nel suo bel San Giovanni di Fiorenza, fatti
per luogo de' battezzatori, de' quali dice che ruppe uno, non
sono molti anni passati, per uno fanciullo che v'annegava dentro;
e dice che questo, che ne dice qui, sia segno che sganni ognuno
che ne dubitasse.  E dice che fuor d'ogni buco uscivan l'anche e
li piedi, infino al grosso, d'uno peccatore, e l'altro stava
dentro; et aggiugne che amendu' le piante ch'erano di fuori
infino al polpaccio erano accese di fuoco, onde guizzavano s@i
forte ch'averebbono rotto ritorte e strambe.  E fa
comparazione che come suole il fiammeggiar delle cose unte
muoversi su per l'estrema buccia; cos@i quivi era dal calcagno
alle piante del pi@e; cio@e per tutta la pianta.  Et aggiugne
che per questo ch'elli vide pi@u guizzare uno che li altri, elli
domand@o Virgilio chi era, dicendo: Chi @e colui che pi@u si
cruccia che li altri suoi compagni, guizzando li piedi e le
gambe, e pi@u rossa fiamma li succhia li piedi?  E per questo
aggiugne che Virgilio li dicesse: Se tu vuoi ch'io ti porti l@a
gi@u per quella ripa che qui giace, tu saprai da lui di s@e e
delle sue colpe; onde dice che li rispose: Tanto piace a me
quanto a te: tu se' signore, e sai ch'io non mi parto dal tuo
volere e sai quel che si tace; cio@e sai ancora li pensieri
dentro.  Et aggiugne che allora giugnessono in su l'argine
quarto, e volsonsi verso mano sinistra e discesono dello scoglio
nel fondo forato e stretto, e dice che Virgilio non lo lasci@o,
infino che il pose al buco di quello che si piangea.  Et
allora li parl@o, dicendo: O anima trista, commessa come palo,
qualunque tu se' che tieni il su di sotto, fa motto se tu puoi; e
dice l'autore ch'elli stava come il frate che confessa il perfido
assassino che, poi che @e fitto, richiama lui perch@e la morte
indugi in quel mezzo.  Et allora quell'anima rispose: Se' tu gi@a
cost@i ritto, Bonifacio?  Lo scritto mi mente di pi@u anni.  Se'
tu s@i tosto sazio di quello avere, per lo quale non temesti di
torre la bella donna con inganno e poi farne strazio?  E fa
comparizione che tal divenne elli allora, quale coloro che stanno
scornati e non sanno rispondere, quando non intendono quello che
@e loro risposto.  Et allora Virgilio li disse: Dilli tosto, non
sono colui che credi; e risposto come Virgilio l'impuose,
quell'anima storse i piedi, e poi sospirando con voce di pianto,
li disse: Dunque che domandi?  E se tu @ai tanto desiderio di
sapere chi io fui, che perci@o tu abbi corsa la ripa, sappi ch'io
fui vestito del gran manto; cio@e fui papa e fu' veramente
figliuolo dell'orsa s@i cupido per avanzare li orsatti, che su nel
mondo mi misi l'avere in borsa, e qui @o messo me in questa buca;
e di sotto al capo mio sono appiattati li altri, tratti di questo
buco, che passarono dinanzi a me simoneggiando, per questa
fessura della pietra; e l@a gi@u cascher@o io altres@i, quando
verr@a colui, cui io credea che tu fossi quando feci il subito
dimando.  Et aggiugne ch'elli predice che verr@a dopo colui
ch'elli aspetta dicendo: Ma pi@u @e il tempo gi@a ch'io m'@o
cotti li piedi, e ch'io sono stato piantato cos@i sottosopra, che
non star@a piantato co' piedi affocati colui ch'io credea che tu
fossi: imper@o che dopo lui verr@a uno pastore di pi@u laida
opera, sanza legge, di verso ponente lo quale conviene che
ricopra me e lui; e sar@a uno nuovo Giason del quale si legge
nella Bibbia, nel libro de' Maccabei; e come a quel, cio@e a
Giason, fu molle lo suo re Antioco, cos@i sar@a a colui che
verr@a dopo Bonifazio, colui che regge Francia; cio@e lo re di
Francia.  E qui finisce la sentenzia litterale: ora @e da vedere
il testo con le moralitadi, o vero allegorie.

	|1-9.~  In questi tre ternari l'autor
nostro incomincia lo suo canto da una esclamazione, e manifesta
il luogo dov'erono venuti, dicendo: ^O Simon mago~; cio@e
incantatore di demoni.  Questo Simone come detto @e, o vero
scritto, nelli atti degli Apostoli, fu uno incantatore di dimoni
e fu detto mago da magia, ch'@e l'arte delle incantazioni, e
vedendo che s. Piero e li altri Apostoli andavano predicando
l'Evangelio di Cristo, poi ch'ebbono ricevuta la grazia dello
Spirito Santo, sanando l'infermi e facendo molti altri miracoli,
dando la grazia dello Spirito Santo a coloro che degnamente la
volevano ritenere, volle comperare da san Piero la grazia dello
Spirito Santo, con la quale e per la quale san Piero confessava e
predicava ch'elli facea quelli miracoli, proferendoli molto oro
segretamente, imaginando d'ingannare san Piero e li altri per
avarizia; et aspettando di guadagnarne assai elli, al quale san
Piero rispose che la pecunia sua fosse con lui in perdizione.  E
finalmente come si contiene nelle leggende de' santi, venendo
a contenzione con san Piero, a mostrare chi era megliore, in fra
l'altre esperienzie questo Simone si fece portare in aere alli
demoni, dicendo che se n'andava in Cielo come Cristo.  E san
Piero gittandosi in ginocchione fece orazione a Dio che mostrasse
la sua verit@a: allora come piacque a Dio, li demoni lasciarono
Simone in aere, onde cadde e mor@i, e li demoni ne portarono la
sua misera anima all'inferno.  E perch@e costui fu lo primo che
volle comperare la grazia dello Spirito Santo per oro e per
ariento, con intenzione di venderla, per@o da lui @e detto tal
peccato simonia; et @e simonia vendimento o comperamento delle
cose sacre e spirituali con danari o con cose equivalenti a
danari; e chiunque tali cose, come sono le cose sacre; cio@e li
sacramenti della chiesa, l'autorit@a d'essere prete, e simili
cose, o benefici, e chiese comperasse o vendesse con oro, o con
danari o con cosa equivalente a danari, @e detto simoniaco: pero@
che queste cose si comperano solamente con le virt@u e religione,
le quali sono pregio ordinato alle cose sacre; e contiensi questo
peccato sotto la fraude: imper@o che colui che compera, inganna
colui che vende con danari; e similmente colui che vende, inganna
colui che compera, facendoli a credere ch'elli possa comperare con
danari trovando sue gavillazioni.  Et aggiugne: ^o miseri
seguaci~; del detto Simone, cio@e simoniaci, ^Che le cose di
Dio~; cio@e le cose sante e spirituali, ^che di bontate Deono~
^essere spose~; cio@e deono essere aggiunte alli uomini buoni e
virtuosi, come s'aggiugne lo sposo alla sposa, ^e voi rapaci~;
cio@e simoniaci avari e cupidi, ^Per oro e per argento
adulterate~; cio@e illicitamente aggiungete alli uomini viziosi,
come s'aggiugne la sposa allo adultero, ^Or convien che per voi~;
cio@e simoniaci, ^suoni la tromba~; cio@e la mia Comedia suoni
per voi: ^Per@o che nella terza bolgia state~; cio@e perch@e
siete sotto la terza spezie della fraude, della quale secondo
l'ordine della mia Comedia, debbo trattare ora.  ^Gi@a eravamo
alla seguente tomba~; cio@e sommit@a et altezza, ^Montati,
dello scoglio~; che gira sopra la terza bolgia Virgilio et io
Dante, ^in quella parte, Che a punto sopra il mezzo fosso
piomba~; cio@e come mostra lo piombino, quando si cala; o
vogliamo intendere, cio@e grava come grava il piombo sopra il
mezzo della bolgia.  E cos@i finisce la sua prima esclamazione;
onde @e da notare che esclamazione @e colore retorico che si
chiama in lingua greca apostrofa, e fassi per multe cagioni, come
appare in Tullio, e nella poetria novella; ma qui si fa in
materia seriosa, riprendendo la simonia e li simoniaci.

	|10-30.~  In questi sette ternari l'autor
nostro esclama prima a Dio; et appresso descrive la bolgia e
manifesta la pena sua, dicendo: ^O somma Sapienzia~; cio@e o
Figliuolo di Dio Padre, ch'@e sapienzia di Dio, ^quanta @e
l'arte~; cio@e quanta @e la bont@a tua, con la quale, dice Boezio
nel quarto libro della Filosofica Consolazione, Dio governa ogni
cosa, ^Che mostri in Cielo~; tu Figliuolo di Dio, governandolo e
disponendolo come cagione seconda a procedere li suoi
effetti, ^in Terra~; ove li effetti delle cagioni seconde si
producono, ^e nel mal Mondo~; cio@e nell'inferno ove sono puniti
li mali, ^E quanto giusto tua Virt@u comparte~; cio@e quanto
giustamente la tua Virt@u; cio@e la tua Bont@a, divide ogni cosa,
dando ad ogni cosa suo merito e demerito, secondo che richiede la
giustizia!  E questa esclamazione fa l'autore, per amplificare e
lodare la bont@a di Dio che @a ordinato nell'inferno s@i fatta
pena a s@i fatto peccato, secondo la sua fizione, e nel mondo
ancora a tali viziosi, secondo la sua allegoria.  ^Io~; cio@e
Dante, ^vidi per le coste e per lo fondo~; cio@e per le ripe e
per lo letto della bolgia, ^Piena la pietra livida di fori~; come
disse di sopra l'autore, tutte le bolgie sono, secondo la sua
fizione, d'uno sasso livido; e cos@i continuando la sua fizione
dice di questa, di fori; cio@e di buchi, ^D'un largo tutti~;
cio@e d'una larghezza, ^e ciascuno era tondo~; di quelli buchi;
et aggiugne una comparazione dicendo: ^Non mi parean~; quei
fori, ^meno ampi, n@e maggiori, Che quei, che son nel mio bel
San Giovanni~; cio@e nella chiesa di san Giovanni di Fiorenza,
^Fatti per luogo de battezzatori~; ecco che dichiara a che sono
fatti quelli tondi, che sono nel San Giovanni di Firenze;
cio@e per li preti che battezzano che stieno pi@u presso
all'acqua del battesimo; ^L'un delli quali~; tondi, ^ancor non
@e molti anni~; cio@e passati, ^Rupp'io~; cio@e Dante, ^per un
che dentro vi annegava~; cio@e per qualche fanciullo che vi s'era
rinchiuso dentro s@i, che vi spasimava, o veramente v'annegava
perch@e v'era acqua, ^E questo~; cio@e averlo scritto qui in
questa Comedia, ^sia suggel~; cio@e segno, ^ch'ogni uomo sganni~;
che credesse che fosse stato altrimenti.  ^Fuor della bocca a
ciascun~; di quelli tondi, ^soperchiava D'un peccatore i piedi~;
s@i che si vedeano di fuori, ^e delle gambe In fino al grosso~;
s@i che si vedeano li piedi e le gambe infino al polpaccio, ^e
l'altro dentro stava~; cio@e tutta l'altra persona era dentro dal
buco.  ^Le piante erano a tutti accese intrambe~; cio@e ardeano a
ciascuno, ^Per che s@i forte guizzavan le giunte~; cio@e li nodi,
^Che spezzate averian ritorte e strambe~; cio@e le funi che
fossono torte che sono pi@u forti che le strambe: per@o che le
strambe non sono torte, anzi sono intrecciate; et aggiugne una
similitudine, dicendo: ^Qual suol lo fiammeggiar delle cose unte
Muoversi pur su per l'estrema buccia~: per@o che le cose unte
ardono superficialmente tanto, quanto dura l'untume; ^Tal era l@i
da' calcagni alle punte~; cio@e cos@i ardeano quelli peccatori
i piedi da' calcagni alle punte delle dita.  E questo finge
l'autore, per conveniente pena a' dannati litteralmente,
mostrando che poi ch'@anno levata l'affezione loro dalle cose
celestiali e rivoltala alle ricchezze che sono cose terrene,
degna cosa @e che stieno volti sotto sopra.  E come sono stati
freddi di carit@a in verso lo prossimo nella loro affezione, e
tutti ardenti ad avarizia, quivi in vendetta di ci@o ardino in
continuo foco.  E perch@e l'affezioni loro all'avarizia sempre
sono state palliate e coperte, quivi stieno publicate: imper@o
che dopo la morte si palesono pi@u li peccati altrui, che inanzi.
El guizzare de' piedi significa litteralmente la pena de
l'incendio e lo rodimento della coscienza; et allegoricamente si
pu@o intendere di quelli del mondo che vivieno, o vivono in
s@i fatto peccato ch'elli stanno piantati sottosopra quanto
all'animo, che non pensano se non delle cose terrene, e le loro
affezioni ardono nel fuoco dell'avarizia, e sono fitti nella
pietra livida; cio@e nella durezza odiosa che @anno verso il
prossimo, che non @anno carit@a veruna; ma pi@u tosto odio.  Li
piedi loro fiammeggiano; cio@e l'affezioni e li desid@eri per
avarizia, e dimostransi verso il prossimo, quando addomandono
o danno premio delle cose sacre, bench@e l'appiattino con altre
gavillazioni.  E sono piantati ne' buchi tondi; cio@e nella
fraude che @a rotelle per le sue simulazioni inestricabili et
incomprensibili, che non @anno n@e principio, n@e fine e che si
possino conoscere, come fu detto cap. XVII, quando trattammo
della fiera; la quale fraude vende lo simoniaco che vende le
grazie, in quanto inganna colui che compra, che dice: Tu non
avrai questa grazia, se tu non ne fai a me un'altra, che tu mi
dia delle tue temporali; e fagli a credere con sue gavillazioni
che si possa comperare.  E similmente colui che compera, inganna
colui che vende con questa fraude della pecunia: sa che
comunemente ognuno @e vago del danaio, e sentesi indegno d'avere
la grazia: manda al prelato uno bello e magno dono, e cos@i lo
piglia et ingannalo con la pecunia o con l'equivalente.  Et
ancora si pu@o dire che questi fori tondi significano una
reciprocazione che si truova nelli simoniaci, li quali si
dispongono a comperare, per poi potere vendere; et a vendere, per
poi potere comperare.  E cos@i fanno circulazioni, partendosi
onde prima sono iti, e poi ritornando: di queste cose si
potrebbono dare molti esempli; ma basti ora quello che @e
scritto.

	|31-45.~  In questi cinque ternari l'autor
dimostra come fu portato gi@u ad uno di quelli buchi tondi per
Virgilio, e prima pone come lo domanda, dicendo: ^Chi @e colui,
maestro~; cio@e Virgilio, ^che si cruccia, Guizzando pi@u che li
altri suoi consorti~; li piedi e le gambe pi@u, che li altri
similmente appenati, ^Diss'io~; cio@e Dante a Virgilio, ^e cui
pi@u rossa fiamma succia~; cio@e li piedi suoi erano arsi di
pi@u rossa fiamma che li altri suoi consorti?  E chiamali
consorti, perch'erano in una dannazione medesima per uno medesimo
peccato: e per lo guizzare si dimostra la pena, la quale l'autor
significa per quello: e per lo rossore della fiamma significa
l'arsura dell'avarizia, alla quale intendono li simoniaci.  ^Et
elli~; cio@e Virgilio ^a me~; cio@e Dante, disse, s'intende: ^Se
tu vuoi~; Dante, ^ch'io~; Virgilio, ^ti porti L@a gi@u per quella
ripa~; della bolgia, ^che pi@u giace~; cio@e che @e pi@u piana,
^Da lui~; cio@e da colui, del quale tu mi domandi, ^saprai di s@e
e de' suoi torti~; cio@e chi @e elli e le sue colpe: colpa e
peccato significa una medesima cosa, e peccato et ingiustizia
similmente, e cos@i ingiustizia e torto; onde si dice a chi non
@a ragione: Tu @ai il torto.  E qui si verifica quel che fu detto
di sopra che l'autor finge che Virgilio li dica pur quelle cose,
che sono scritte appo li altri poeti et autori; l'altre, che non
sono appo li autori, finge che conosca per s@e: imper@o che nelle
cose, che si leggono, la ragione d@a alla sensualit@a, e la
sensualit@a per s@e prende le cose che vede o ode, e che
s'apprendono per li altri sentimenti.  Aggiugne poi l'autore la
bella risposta che fece a Virgilio, dicendo: ^Et io~; cio@e Dante
rispuosi a Virgilio, s'intende: ^Tanto m'@e bel~; cio@e
piacevole, ^quanto a te piace~; Virgilio: ^Tu~; cio@e Virgilio
^se' Signor, e sai ch'io~; Dante, ^non mi parto Dal tuo volere,
e sai quel che si tace~; cio@e li pensieri dentro: imper@o che la
ragione comprende li pensieri come detto fu di sopra cap. XVI,
quando disse: ^Ahi quanto cauti li uomini esser denno Presso a
color, che non veggion pur l'opra; Ma per entro i pensier miran~
^col senno!~  -- ^Allor venimo~; Virgilio et io Dante, ^su
l'argine quarto~; e cos@i era ch'elli aveano passate tre bolge
s@i, che il primo argine che lungo la ripa cigne la prima bolgia
fu l'uno: lo secondo tra la prima bolgia e la seconda; lo terzo
tra la seconda e la terza; e lo quarto tra la terza e la quarta,
e cos@i erano in su lo quarto argine venuti, passato la terza
bolgia: ^Volgemmo e discendemmo a mano stanca~; cio@e a mano
manca, che @e meno abile che la ritta, ^L@a gi@u nel fondo
foracchiato et arto~; cio@e stretto e pieno di fori tondi, come
scrisse di sopra.  ^Lo buon Maestro~; cio@e Virgilio, ^ancor
della sua anca~; in su la qual finge che il portasse, ^Non mi
dispuose~; cio@e non mi pose gi@u a terra, anzi mi tenne in
su l'anca infino che fummo al buco di colui che guizzava cos@i,
come @e detto; e per@o dice: ^s@i mi giunse al rotto~; cio@e al
buco, ^Di quel che si piangeva con la zanca~; cio@e con l'anca,
dimenandola per dolore, come di sopra fu detto.  Dichiarato @e
assai come la ragione porta la sensualit@a, e come la ragione
superiore porta la ragione inferiore.

	|46-57.~  In questi quattro ternari l'autor
nostro finge che, giunto a quel peccatore piantato, li
cominci@o a parlare, dicendo: ^Anima trista, come pal commessa~;
cio@e fitta, come si ficca il palo, ^qual che se'~; cio@e
qualunque tu se', ^che il di su tien di sotto~; cio@e lo
capo, che d@e stare di sopra, tien di sotto ove denno stare
li piedi, ^Cominciai io ~; Dante; ^a dir, se puoi, fa motto~;
cio@e rispondimi.  ^Io stava~; cio@e Dante, e fa una
similitudine, ^come il frate, che confessa Lo perfido
assassin~; cio@e chinato con l'orecchie, atteso come fa lo
frate quando ode a confessione lo perfido assassino: assassino @e
colui che uccide altrui per danari, et @e comunemente condannato
in ogni luogo del mondo a tal pena; cio@e trapiantato in terra.
E veramente li simoniaci sono simili alli assassini: imper@o che,
come li simoniaci vendono la grazia; cos@i li assassini vendono
lo vincolo dell'amor naturale per danari, quando uccidono li
uomini per danari, ^che, poi ch'@e fitto~; cio@e piantato il capo,
^Richiama lui~; cio@e lo frate ancora, e dice che @a ancora a dire,
^perch@e la morte cessa~: cio@e indugia in quel chiamarlo, e
mostrar ch'ancora abbia altro a dire. ^Et el~; cio@e quel
piantato, a cui Dante avea parlato, ^grid@o: Se' tu gi@a cost@i
ritto~; quasi maravigliandosi, e per@o lo replica ancora: ^Se' tu
gi@a cost@i ritto, Bonifazio?~  Questo Bonifazio fu papa et
entr@o nel papato con inganno, come detto fu nel terzo canto
sopra quella parte ^Che fece per vilt@a il gran rifuto~, e
regnava nel papato in fra gli altri anni nell'anno MCCC; nel
quale l'autor finge aver composta e fatta questa opera; e per@o
dice: ^Di parecchi anni mi ment@i lo scritto~; cio@e quand'io
vivea al mondo, lessi del tempo quando tu dovevi esser papa e
quanto dovevi durare nel papato, et io compresi che dovevi
indugiare a venir qui ancora parecchi anni, s@i che lo scritto non
mi disse vero.  ^Se' tu s@i tosto di quell'aver sazio~; domanda a
quel confitto e piantato, credendo che sia papa Bonifazio, s'elli
@e s@i tosto sazio dell'avere della Chiesa, ^Per lo qual non
temesti torre a inganno~; cio@e con inganno, per avere li
tesori della Chiesa, ^La bella Donna~; cio@e la Chiesa di
Dio: ogni papa @e come marito della Chiesa, e la Chiesa @e a lui
come sposa, ^e poi da farne strazio~; non tenendola, come si
convenia; tenendo femmine, e simoneggiando per lasciare a'
figliuoli, i quali dicea essere suoi nipoti?  Questo confitto
finge Dante che fosse papa Nicolao delli Orsini di Roma, che fu
innanzi al detto papa Bonifazio parecchi papi, lo quale Nicolao
per fare grande s@e, e quelli di casa sua, fu avarissimo, e non
intese se non a simoneggiare per aver pecunia, e per@o finge
l'autore ch'elli credesse che Dante fosse papa Bonifazio:
dovea essere di quelli, perch@e tenea simile vita, usando il
peccato della simonia al tempo di Dante.

	|58-66.~  In questi tre ternari l'autor
nostro finge com'elli non intese la risposta del piantato, e come
fu ammonito da Virgilio come dovesse rispondere, dicendo: ^Tal mi
fec'io~; Dante alla risposta del piantato, ^quai son color che
stanno~; e messo in mezzo l'autore la cagione, cio@e: ^Per non
intender ci@o ch'@e lor risposto~; questa era la cagione, perch@e
Dante finge che fosse scornato; e per@o aggiugne dopo la cagione,
^Quasi scornati~; cio@e vergognati: per@o che scorno si pone per
la vergogna, ^e risponder non sanno~; quei cos@i fatti, e cos@i
fu' io Dante alla risposta del piantato.  ^Allor Virgilio~
^disse~; a me Dante, soccorrendomi: ^Dilli tosto, Non son colui,
non son colui, che credi.~  Ecco ch'elli finge che la ragione
sovvegna alla sensualit@a, accorgendosi di quello che non
s'accorgea essa; e come la domanda fu duplicata a dimostrare
l'ammirazione, cos@i la risposta @e duplicata a dimostrare la
verit@a e rimuovere la sua credulit@a.  ^Et io~; cio@e Dante,
^rispuosi come a me fu imposto~; da Virgilio; e cos@i mostra
obediente alla ragione la sensualit@a.  E questa fizione pone
l'autore, per fare verisimile lo suo poema: imper@o che papa
Bonifacio vivea nel MCCC nel papato, come @e detto, quando
l'autor finge ch'avesse questa fantasia, poi mor@i innanzi che
Dante, e succedette papa Clemente del quale si dir@a di sotto.
^Per che lo spirto~; piantato, udita la risposta di Dante
ch'elli non era cui elli credea, ^tutto storse i piedi~; e
questo significa dolore ch'ebbe, poi che intese che Dante non
era colui, che il dovesse scambiare, ^Poi sospirando e con voce
di pianto~; ecco li segni del dolore, ^Mi disse: Dunque che a
me richiedi~; cio@e disse a me Dante: Poi che tu non se' esso,
che chiedi a me?  Io non @o a far nulla teco.

	|67-87.~  In questi sette ternari l'autor
nostro finge come il piantato se li manifesta, e manifestali
ancora li altri che verranno dopo lui simili a lui; e fa menzione
generalmente de' passati innanzi, dicendo: ^Se di saper chi io
sia~; dice il piantato a Dante, ^ti cal cotanto~; cio@e @ai tanta
cura, ^Che tu abbi per@o la ripa corsa~; cio@e che tu sia disceso
dalla ripa in questo fondo, ^Sappi~; tu Dante, ^ch'io~; che sono
cos@i piantato, ^fu' vestito del gran manto~; cio@e del manto di
san Piero, del quale si vestono tutti li papi: ^E veramente fui
figliuol dell'orsa~; litteralmente vuole mostrare che fu delli
Orsini li quali, perch@e fossono cos@i chiamati non l'@o trovato;
et allegoricamente vuole significare che fu avarissimo, come
l'orso che @e ingordo animale e mai non si sazia.  ^Cupido s@i per
avanzar li orsatti~; ecco che manifesta, per ch'elli fu detto
figliuolo dell'orsa allegoricamente; cio@e cupido per avanzare
alli orsatti; cio@e di quelli di casa sua: imper@o che come
l'orsa @e ancora pi@u ingorda per arrecare alli orsatti suoi;
cos@i questi per avanzare alli Orsini, della casa de' quali elli
era, ^S@i~; cio@e per s@i fatto modo, ^Che su l'avere~; cio@e nel
mondo m'imborsai ^e qui mi misi in borsa~; cio@e in questo foro
tondo ove sto per degna giustizia, come in una borsa.  ^Di sotto
al capo mio~; cio@e dentro a questo buco sotto il mio capo, ^son
li altri tratti~; cio@e tirati per questo buco, ^Che precedetter
me simoneggiando~; cio@e che furono innanzi a me nel papato,
simoniaci com'io, ^Per le fessure della pietra piatti~; cio@e
appiattati s@i, che non li puoi vedere sotto questo sasso bucato
e cavo, perch@e vuole dimostrare che nel mondo furono duri et
ostinati come il sasso, e freddi d'ogni carit@a; e per@o finge
risponda loro quivi s@i fatta abitazione.  ^L@a gi@u cascher@o io
altres@i~; cio@e quivi, ove sono li altri, ^quando Verr@a
colui~; cio@e papa Bonifazio, ^ch'io credea che tu fossi~; cio@e
tu Dante, ^Allor ch'io feci il subito dimando~; cio@e quando
disse di sopra in questo cap: ^Se' tu gi@a cost@i ritto,
Bonifazio?~  E questo finge allegoricamente che sempre ne sta uno
fitto nel buco e piantato con le gambe e co' piedi fuori, infino
che viene l'altro, a denotare che sempre @e in infamia uno, di cui
si parla e della sua simon@ia infino che viene poi l'altro, e
quando @e venuto non si dice pi@u del passato; e per@o li finge
desiderosi del cadere, perch@e l'infamia loro mentre che dura,
aggiugne loro tormento quando se ne piglia malo esemplo.  ^Ma
pi@u @e il tempo gi@a, che i pi@e mi cossi~; cio@e ch'io sono
stato a questo modo co' piedi pieni d'arsura e di fuoco, a
significar l'arsione dell'affezione avuta nel mondo, ^E ch'io
son stato cos@i sottosopra~; questo dimostra che l'affezione @e
stata di sopra alla ragione nel mondo, e sta tanto quanto si
parla d'essa, ^Ch'el non star@a piantato co' pi@e rossi~;
cio@e Bonifazio non vi star@a tanto piantato co' piedi ardendo,
quanto sono stato io: et assegna la cagione perch@e profetizzando
che tra papa Nicolao e Bonifacio, furono in mezzo alcuni che non
furono simoniaci; ma tra Bonifazio e l'altro che seguiter@a
non fia alcuno in mezzo: imper@o che elli sar@a ancora simoniaco
s@i, che poco star@a Bonifazio piantato nel buco, e per@o dice
profetando: ^Che dopo lui~; cio@e dopo Bonifazio, sanza mezzo,
^verr@a di pi@u laida opra, Di ver ponente, un Pastor sanza
legge~; che non fia papa Bonifazio, ^Tal che convien che lui e
me ricopra~; litteralmente quanto al buco; allegoricamente quanto
all'infamia, ch'elli avr@a tanta infamia per le sue piggiori
opere, che non si dir@a pi@u di Nicolao, n@e di Bonifazio.  E se
il testo dicesse ^che me in lui ricopra~, si dee intendere
ricoprir@a me in lui; cio@e ricoprendo lui che @a ricoperto me,
ricoprir@a ancor me.  Questo sar@a papa Clemente quinto, che
venne di Guascogna che @e nel ponente e fu vescovo di Bordella,
lo quale domand@o il papato al re di Francia, e per mezzo
del re, promettendo al re grandissime cose et alli cardinali,
secondo che si dice, l'ottenne, s@i ch'elli entr@o per simonia
nel papato e poi ancora amministrando adoper@o nel papato la
simonia bruttamente e sconciamente; e per@o aggiugne: ^Nuovo
Giason sar@a~; questo papa Clemento, ^di cui~; cio@e del quale
Giason, ^si legge Ne' Maccabei~; cio@e nella Bibbia nel secondo
libro de' Maccabei capitolo quarto; lo quale, essendo in officio
per lo re Antioco in Giudea: impetr@o grazia da esso re d'essere
sacerdote de' suoi idii et elli gliel concedette.  Et allora
Giason fece molte feste alli idii falsi, e cos@i vuol dire che
far@a Chimento che fia simile all'idolatria: imper@o che
l'avaro @e idolatra che adora la pecunia; ^e come a quel~; cio@e
Giason ^fu molle~; cio@e flessibile, ^Suo re~; cio@e lo re
Antioco, a concederli lo sacerdozio, ^cos@i fia a lui~; cio@e
papa Chimento, ^chi Francia regge~; cio@e lo re di Francia.  E
qui finisce la lezione prima.

	|88-133.~  ^Io non so~ ec.  Questa @e la seconda lezione,
nella quale l'autor nostro pone una bella invettiva contra papa
Nicolao, et in persona sua contra tutti li altri simoniaci e il
processo della sua fizione; e dividesi in tre parti: imper@o che
prima pone la detta invettiva contra papa Nicolao tanto; nella
seconda pone un'altra generale invettiva contra tutti li sommi
pontefici e prelati simoniaci, quivi: ^Di voi pastor~ ec.; nella
terza, come Virgilio lo prese procedendo al suo cammino, quivi:
^Per@o con ambo~ ec.  Divisa la lezione, ora @e da vedere la
sentenzia litterale.

	Dice adunque cos@i: Io Dante dopo la risposta di papa
Nicolao non so, se io mi fu' troppo folle, ch'io pur risposi a
lui e dissili: Deh or mi d@i quanto tesoro volle nostro signor
Gesu Cristo da san Piero, prima che li desse le chiavi in sua
bal@ia?  Certo non chiese, se non: Viemmi dietro; n@e ancora
san Piero, n@e li altri apostoli non tolsono a Mattia n@e oro,
n@e argento quando misono le sorti, per le quali fu posto nel
luogo di Giuda.  Per@o ti sta che tu se' ben punito, e guarda ben
la mal tolta moneta che ti fece essere contra il re Carlo ardito:
e se non fosse ch'ancora mi ritiene la reverenzia delle somme
chiavi che tu tenesti nel mondo, io us{e}rei ancora parole pi@u
gravi: imper@o che la vostra avarizia attrista il mondo, calcando
i buoni e sollevando i pravi e li rei.  E poi parlando contra
tutti li pastori simoniaci, dice: Di voi simoniaci s'accorse il
vangelista san Giovanni, quando disse ch'elli vide una femina
vestita di porpora, bianca e vermiglia, adornata d'oro e di
pietre preziose, sedente sopra l'acque fornicare con li regi e
con li principi.  E dice che fu quella che nacque con sette
teste, et ebbe argomento dalle dieci corna, infino a tanto che in
virtute piacque al suo marito.  E continuando la sua
riprensione, dice: Voi pastori, v'avete fatto d'oro e d'ariento
Idio: e che differenzia @e tra voi e l'idolatre, se non
ch'ellino n'adorano uno delli idii, e voi n'adorate cento?  Et
esclama contra Costantino imperatore: Ahi Gostantino, di quanto
male fu matre, non la tua conversione; ma quella dote che
ricevette da te il primo ricco patre!  Et aggiugne che mentre
ch'elli cantava cotali note, o per ira o per coscienzia che lo
rimordea, guizzava papa Nicolaio forte con ambo le piante de'
piedi; et aggiugne che quel ch'elli disse cred@e bene che
piacesse a Virgilio: con s@i contente labra; cio@e bocca, sempre
attese lo suono delle parole vere e spresse.  E per@o aggiugne
ch'elli lo prese con amendue le braccia, et arrecosselo
tutto in sul petto e rimont@o con esso per la ripa ond'era
sceso: e non si stanc@o di portarlo cos@i stretto a s@e, infino
in sul colmo dell'arco della quarta bolgia; lo quale arco era
passamento dal quarto argine al quinto: et in su quel colmo
soavemente lo pos@o per lo scoglio sconcio et erto, che sarebbe
duro valico alle capre: et indi dice che li fu scoperto un altro
vallone; cio@e la quarta bolgia; e qui finisce la sentenzia
litterale.  Ora @e da vedere lo testo con la sentenzia
allegorica, o vero morale; con le storie sue.

	|88-105.~  In questi sei ternari l'autor
nostro pone la invettiva contra papa Nicolao.  Et @e invettiva
riprensione che l'uomo fa crucciosamente, e perci@o si chiama
invettiva; cio@e commozione contr'altrui: imper@o che colui, che
riprende, @e commosso da ira per zelo contra colui che @e
ripreso; et @e una spezie d'esclamazione, o vero apostrofa.
Dice adunque cos@i: ^Io~; Dante, ^non so s'io mi fu' qui~;
cio@e in questo parlare, ^troppo folle~; cio@e stolto.  Questa
dubitazione muove l'autore per non lodare lo suo fatto medesimo;
ma per lasciarlo lodare al lettore: imper@o che parrebbe Dante da
riprendere, riprendendo o schern@endo suo maggiore, o chi non
vole la riprensione; ma elli riprende in persona di costui tutti
li altri simili che fossono per innanzi, dando modi alli lettori
di riprenderli.  ^Ch'io pur rispuosi a lui a questo metro~; cio@e
a questo modo posto in verso: ^Deh or mi d@i~; tu, papa Nicolao,
^quanto tesoro volle Nostro Signore~; Ges@u Cristo, ^in pria da
Santo Pietro~; primo papa, ^Che ponesse le chiavi in sua balia~;
cio@e prima che lo facesse papa, e che li desse l'autorit@a
papale?  Et esso Dante soggiugne la risposta: ^Certo non
chiese~; Cristo da lui n@e oro, n@e argento, ^se non: Viemmi
dietro~; cos@i dice l'evangelio che, vedendo Cristo pescare san
Piero e santo Andrea, li chiam@o e disse: Venite dopo me; et
ellino, lasciate le reti e la navicella, lo seguitarono; e
perch@e potrebbe aver detto e dire, Cristo era Idio e non avea
bisogno di tesoro, aggiugne: ^N@e Pier n@e li altri~; cio@e
Apostoli, ^tolsono a Mattia Oro o argento, quando fu sortito~;
cio@e per sorte fu posto, ^Al loco, che perd@e l'anima ria~;
cio@e Giuda.  Onde qui @e da sapere che, secondo che si contiene
nelli Atti delli Apostoli, essendo san Piero ragunato con li
altri Apostoli, disse loro che si convenia eleggere uno di
quelli, che avessono vedute l'opere di Ges@u Cristo insieme con
loro, a ci@o che si compiesse lo numero de' dodici, poi che Giuda
n'era uscito; s@i che essendo sermone di mettervi o Iosep ch'era
detto Bernaba, o Mattia, puosono le sorti sopra questi due,
commettenti a Dio che venisse la sorte a quello, che fosse lo
migliore.  Et allora uscie la sorte per Mattia s@i, che santo
Mattia fu posto nello apostolato in luogo di Giuda: ponere sorte
@e cavare a polize o altro modo simile; e conchiudendo aggiugne:
^Per@o ti sta~; tu, papa Nicolao come tu stai, ^che tu se' ben
punito~; secondo li tuoi peccati, ^E guarda ben la mal tolta
moneta~; cio@e acquistata con simonia, ^Ch'esser ti fece contra
Carlo ardito~; e questo dice schernendolo: imper@o che ora non
l'avea, n@e era in sua bal@ia.  E qui @e da sapere che questo papa
Nicolao per molta pecunia ch'avea, ebbe ardimento di domandare al
re Carlo della casa di Francia una sua figliuola per un suo
nipote; per la quale domanda il re Carlo prese sdegno col detto
papa: et in processo di tempo per quello sdegno il detto papa
seppe s@i ordinare, che il detto re Carlo perd@e la Cicilia e
parte di Puglia.  ^E se non fosse che ancor lo mi vieta La
reverenzia delle somme chiavi~; cio@e dell'autorit@a papale, che
@e di dare e torre lo cielo a chi elli vuole: imper@o che si
dice: ^Papa potest omnia, clave non errante~, et ancora si dice:
^Sententia pastoris, iusta vel iniusta, timenda est~; e di sotto
nella presente cantica cap. XXVII si dir@a ancora: ^Lo ciel
poss'io serrare e disserrare, Come tu sai; per@o son due le
chiavi, Che il mio antecessor non ebbe care~ --, ^Che tu
tenesti~; cio@e le quali chiavi tu, papa Nicolao, tenesti, ^nella
vita lieta~; cio@e nel mondo, che @e vita lieta, per rispetto
dell'inferno, ^Io~; cio@e Dante, ^userei parole ancor pi@u
gravi~; in verso di te; ma la reverenzia mi raffrena.  E per@o si
d@e notare che sia il papa qual vuole, pur li si dee fare
reverenzia, considerando ch'egli @e vicario di Cristo; et aggiugne
la cagione, perch@e userebbe parole pi@u gravi: ^Ch@e la vostra
avarizia~; cio@e imper@o che l'avarizia di voi, pastori, ^il
mondo attrista~; cio@e fa tristo il mondo, ^Calcando i buoni e~
^sollevando i pravi~; ecco la cagione, perch@e li pastori
simoniaci della santa Chiesa fanno tristo il mondo, per ch'ellino
calcano i buoni non accettandoli a' benifici perch@e non @anno che
dare; et inalzino li rei per danari, accettandoli a' benef@ici: e
cos@i danno materia a' cherici d'essere tristi, e non curare se
non d'avere danari, sperando per quelli d'ottenere ogni grazia.
E qui finisce la invettiva contra papa Nicolao Orsini; ma
distendesi poi contra li altri.

	|106-120.~  In questi cinque ternari,
seguendo l'autore la invettiva sua contra tutti li altri
simoniaci pastori, aggiugne una autorit@a di san Giovanni
Evangelista, la quale @e nell'Apocalissa alla quale l'autore fa
alcuna addizione, per arrecarla a suo proposito, e questo si pu@o
fare: per@o che l'@e profezia molto oscura; e chi la intende ad
un modo e chi a un altro.  Dice san Giovanni nel detto libro,
nella Bibbia cap. XVII: ^Et venit unus de septem Angelis, qui
habebant septem phialas, et locutus est mecum, dicens:
Veni, ostendam tibi damnationem meretricis magnae, quae
sedet super aquas multas, cum qua fornicati sunt reges terrae,
et inebriati sunt qui inhabitant terram de vino prostitutionis
eius.~  ^Et abstulit me in spiritu in desertum.~  ^Et vidi mulierem
sedentem super bestiam coccineam, plenam nominibus blasphemiae,
habentem capita septem, et cornua decem.~  ^Et mulier erat
circumdata purpura, et coccino, et inaurata auro, et lapide
pretioso, et margaritis, habens poculum aureum in manu sua,
plenum abominatione, et immunditia fornicationis eius: Et in
fronte eius nomen scriptum: Mysterium: Babylon magna, mater
fornicationum, et abominationum terrae.~  ^Et vidi mulierem ebriam
de sanguine sanctorum, et de sangui{n}e martyrum Iesu.~  ^Et
miratus sum, cum vidissem illam admiratione magna.~  ^Et dixit mihi
Angelus: Quare miraris?~  ^Ego dicam tibi sacramentum mulieris,
et bestiae, quae portat eam, quae habet capita septem, et
cornua decem.~  Questa @e la visione che pone san Giovanni nella
quale, secondo che procede poi, elli piglia la femina e la
bestia per una cosa; cio@e per la chiesa carnale; e per@o l'autor
nostro non pone, se fu femina o bestia nel testo, dicendo: ^Di
voi Pastor~; cio@e prelati della santa Chiesa, ^s'accorse il
Vangelista~; san Giovanni nell'Apocalissi, ^Quando colei~; cio@e
la femina e la bestia che significa la chiesa carnale, ^che siede
sopra l'acque~; cio@e li popoli, le genti e le lingue; e cos@i @e
vero che la Chiesa siede sopra molti popoli e molte genti e molte
lingue, che sono sotto di lei, ^Puttaneggiar coi regi a lui~;
cio@e a san Giovanni, ^fu vista~; cio@e fu veduta, siccome si
contiene nella detta revelazione.  Questo ^puttaneggiar coi~
^regi~ non @e altro che per simonia o per grazia a petizione dei
regi o dei principi del mondo mettere in prelazione et in
benef@ici quelli che sono viziosi che nol meritano, et allor
produce bastardi figliuoli.  ^Quella~; cio@e femmina o vero
bestia, intendendo la chiesa carnale la quale al principio fu
tutta spirituale; e ben che sieno in essa di quelli che sieno
spirituali, per la maggior parte si truovano pi@u vivere secondo
la carne li prelati della santa Chiesa, che secondo lo spirito,
^che con le sette teste nacque~; in questo non si discorda da san
Giovanni, bench@e san Giovanni procedendo pi@u oltre, dica:
^Bestia quam vidisti, fuit, et non est, et ascensura est de
abysso, et in interitum ibit: et mirabuntur inhabitantes terram
(quorum non sunt scripta nomina in Libro vitae a constitutione
mundi) videntes bestiam, quae erat, et non est.~  ^Et hic
est sensus, qui habet sapientiam.~  ^Septem capita: septem montes
sunt, super quos mulier sedet, et reges septem sunt.~  ^Quinque
ceciderunt, unus est, et alius nondum venit: et cum venerit,
oportet illum breve tempus manere.~  ^Et bestia, quae erat, et
non est: et ipsa octava est: et de septem est, et in interitum
vadit.~  ^Et decem cornua, quae vidisti, decem reges sunt: qui
regnum nondum acceperunt, sed potestatem tamquam reges una hora
accipient post bestiam.~  ^Hi unum consilium habent, et virtutem,
et potestatem suam bestiae tradent.~  ^Hi cum Agno pugnabunt, et
Agnus vincet illos: quoniam Dominus dominorum est, et Rex
regum.~  Questo @e lo testo dell'Apocalissi di san Giovanni, e la
intenzione che il nostro autore propone pare essere altra da
quella del testo; e per@o io @o esposto et esporr@o, secondo
ch'io credo che l'autore intendesse.  E per@o si pu@o intendere
che nascesse con sette teste; cio@e con sette sacramenti che
sono; battesimo, crisma, eucaristia, penitenzia, ordinazione,
matrimonio et estrema unzione; o vero coi sette doni dello
Spirito Santo; cio@e dono di piet@a lo quale @e contra l'invidia;
dono di timore contra la superbia; dono di scienzia contra l'ira;
dono di fortezza contra l'accidia; dono di consiglio
contra l'avarizia; dono d'intelletto contra la lussuria; dono di
sapienzia contra la gola, ^E dalle dieci corna~; le dieci corna
sono li dieci comandamenti della legge del Vecchio Testamento;
cio@e ama et adora uno Idio, non ti spergiurare e non
pigliare lo nome di Dio in vano, guarda e santifica le feste,
onora il padre e la madre, non sia omicida, non sia furo, non
sia adultero, non sia falso testimone, non desiderare l'altrui.
^ebbe argomento~; cio@e figurazione: imper@o che argomento @e
cosa che fa fede della cosa dubbiosa; et argomento @e ingegno et
industria siccome si dice: Tu non @ai argomento veruno; et
argomento @e figurazione, e cos@i si piglia qui: imper@o la santa
fede di Cristo fu figurata per le figure che sono nell'antica
legge che fu data da Mois@e, la quale s'intende per li dieci
comandamenti de' quali si tratta in essa; et osservansi nella
legge evangelica e nella Chiesa di Dio pi@u perfettamente, quando
li pastori sono virtuosi, e per@o soggiugne: ^Fin che virtute al
suo marito piacque~; cio@e che virt@u fu in piacere alli pastori
della Chiesa, li quali sono sposi della Chiesa: imper@o che
mentre che li pastori furono virtuosi, sempre elessono virtuosi
uomini alle prelazioni et alli benefici, et allora la Chiesa di
Dio ebbe argomento; cio@e figurazione, della legge di Mois@e, la
quale @e fondata in su li detti dieci comandamenti.  Imper@o che
la legge di Mois@e e il vecchio testamento figur@o lo nuovo; e la
sinagoga de' Giudei figur@o li pastori nostri della Chiesa,
mentre che furono virtuosi: imper@o che nella sinagoga si
dimostra che i pastori deono essere virtuosi; e questo dice
l'autore da s@e, che questo non dice san Giovanni
nell'Apocalissi.  Et aggiunse l'autore questo, per mostrare
quello che figuravano le dieci corna, secondo lo suo
intendimento, nella immagine di femina o vero bestia, la quale
mostr@o che figur@o la nostra Chiesa, mentre che @e spirituale e
non carnale; ma poich@e li pastori sono stati viziosi e sono
vivuti carnalmente, la nostra Chiesa non @a avuta figurazione
dalla legge di Mois@e.  ^Fatto v'avete Idio d'oro e d'argento~;
continua l'autore la sua invettiva contra li pastori avari,
dicendo: Voi v'avete fatto Idio d'oro e d'ariento, come fece lo
popolo d'Israel, quando nel diserto fece lo vitello dell'oro, et
adorollo mentre che Mois@e stette 40 di' sul monte Sinai a
ricevere la legge che Dio li dava, che il popolo dovesse
osservare.  Questo dice, in quanto li pastori amano pi@u l'oro e
l'ariento, che non amano Idio.  Idio si deve amare sopra ogni
cosa, et ellino amano li danari sopra ogni cosa.  ^E che altro @e
da voi~; cio@e che altra differenzia @e da voi, pastori avari,
^all'idolatre~; cio@e a coloro che adorano l'idoli, ^Se non
ch'elli uno~; cio@e uno idio adorano l'idolatri: imper@o che
ciascuno adora lo suo idio, ^e voi~; cio@e avari pastori e
simoniaci, ^n'orate cento~; cio@e ne adorate cento delli idii;
cio@e infiniti, ponendo lo numero finito per lo infinito:
imperocch@e adorano li danari.  Aggiunge una esclamazione,
dicendo: ^Ahi, Costantin~; cio@e Costantino imperatore, ^di
quanto mal fu matre~; cio@e quanto di male fu partoritrice,
^Non la tua conversion~: imper@o che quella fu buona; ^ma quella
dote~; s'intende, fu madre di tanto male, ^Che da te~; cio@e
Costantino, ^prese il primo ricco patre~; cio@e papa Silvestro!
Et @e qui da sapere la storia.  Scrivesi che, essendo Costantino
imperadore, la Chiesa di Dio era nella decima et ultima
persecuzione, la quale dur@o dieci anni.  Et ebbe la Chiesa di
Dio dal principio della sua instituzione, come conta Paolo Orosio
nel suo ottavo libro che fece a santo Agostino, infino al tempo
di san Salvestro dieci grandi persecuzioni.  E cominci@o la prima
da Nerone, che fu quinto imperadore, da Augusto; e l'altre
vennono poi successivamente, s@i che la decima e l'ultima
incominci@o al tempo di Diocliziano e Massimiano Emilio che fu 33
(al. 23) da Augusto, e 28 (al. 18) da Nerone; e questa fu
piggiore di tutte per ch'ella dur@o grande tempo; cio@e dieci
anni e pi@u crudelmente, che si disfaceano le Chiese de'
cristiani, et erano perseguitati per le grotte delli monti.
E forse che per questo Idio mand@o addosso a Costantino la
lebbra; et essendo consigliato per li medici che si facesse un
bagno di sangue di fanciulli piccoli, e dato ordine a ci@o,
sentendo che i fanciulli faceano pianto grandissimo ch'erano
presi, e le madri loro gridassono per che vedeano che si doveano
uccidere per fare lo detto bagno; allora Costantino domand@o che
pianto era quello; e saputa la cagione, disse che non voleva
esser cagione che tanti uomini morissono per lui, e che innanzi
voleva stare sempre lebroso; e fece dare loro danari e mandarli
via; sicch@e questo piacque tanto a Dio, che di notte poi nel
sonno li apparvono san Piero e san Paolo, e dissongli che
egli mandasse per Salvestro papa di cristiani, che lo
guarrebbe della sua infermit@a.  Et allora lo detto
Costantino svegliato mand@o a cercare per san Silvestro e trovato
fu menato a lui; e quando fu a lui, l'imperadore li disse che
volea ch'esso lo guarisse della sua infermit@a, che due gli erano
appariti la notte et aveanli detto ch'esso lo guarrebbe.  Et
allora san Salvestro, lo domand@o s'elli li conoscesse; et elli
disse li segni loro.  E santo Salvestro fece recare una tavola
ove erano dipinti, e domandollo s'erano stati quelli; et elli
rispose che s@i.  Allora san Salvestro lo cominci@o ad informare
della fede e disse che s'elli si volea battizzare, elli sarebbe
sanato; et allora Costantino, conoscendo uno Idio vivo e vero e
tre persone, si battezz@o e fu sanato.  Et ancora si mostra a
Roma la pila in che si battezz@o, et ancora vi sono li segni delle
scappie che vi si appicarono, secondo che si dice.  Allora lo
imperadore Costantino sanato, edific@o la chiesa di san Piero in
Roma, e con la persona sua aiut@o portare le pietre all'edifizio,
e dot@o e fece ricca la chiesa di Roma.  E perch@e il papa
rimanesse al tutto signore di Roma, si part@i di Roma et
andossene in Grecia; e menoe seco molti Romani promettendo loro
di metterli tosto in sul terreno di Roma; e per osservare loro la
promessa, fece portare del terreno di Roma in su li navili, e
quando fu in Grecia fece una citt@a la quale denomin@o dal suo
nome Costantinopoli, e fecevi spargere di sopra lo terreno di
Roma; e per questo disse poi a' Romani ch'erano iti con lui,
ch'avea loro osservata la promessa; e per@o fu poi chiamata la
Grecia romana.  E perch@e innanzi che la Chiesa fosse dotata da
Costantino, tutti li prelati erano spirituali, santi, e buoni; e
poi che fu dotata, fu di quelli che furono carnali e mondani,
per@o dice che la dote che ricevette da lui il primo ricco patre,
fu matre di molto male; ma non la sua conversione.  Et aggiugne:
^E mentre io~; cio@e Dante, ^gli cantava~; a quel piantato, cio@e
a papa Nicolao, ^cotai note~; cio@e cotai parole: le voci sono
note delle passioni che sono nell'anima, come dice il Filosofo, ^O
ira~; perch@e Dante li diceva cos@i fatte parole, ^o coscienzia~;
della sua simonia, ^che il mordesse~; qualunque si fosse di
queste due cagioni, ^Forte spingava~ cio@e guizzava, ^con ambo le
piote~; cio@e con amendu' le piante, che tenea fuori del buco.

	|121-133.~  In questi quattro ternari e
un verso si contiene lo passimento di questa terza bolgia
nella quarta.  Dice adunque cos@i l'autor nostro: ^Io~; cio@e
Dante, ^credo ben che al mio Duca~; cio@e Virgilio, ^piacesse~;
quel ch'io avea detto contra papa Nicolao e li altri; e qui solve
il dubbio che di sopra mosse, quando disse: ^Io non so s'io mi fu'
qui troppo folle~: imper@o che finge ora che piacesse a Virgilio;
cio@e alla ragione, la invettiva sua; et aggiugne il segno
perch@e lo crede, ^Con s@i contente labbie~; cio@e con labbie
ridenti, che mostrano contentamento della cosa udita o veduta,
^sempre attese~; cio@e a udire, ^Lo suon delle parole vere
espresse~; cio@e manifestamente proferte; et aggiugne lo suo
passamento, dicendo: ^Per@o con ambo le braccia mi prese~;
cio@e m'abbracci@o, ^E poi che tutto su mi s'ebbe al petto~;
cio@e arrecato sul petto, ^Rimont@o per la via~; della ripa,
^onde discese~; prima, per portar Dante a vedere li simoniaci, e
massimamente papa Nicolao: ^N@e si stanc@o~; Virgilio, ^d'avermi
a s@e distretto~; abbracciandomi, ^S@i men port@o~; cio@e s@i ne
port@o me ^sopra il colmo dell'arco~; cio@e sopra il mezzo
dell'arco quarto, sott'al quale @e la quarta bolgia, ^Che dal
quarto al quinto argine @e tragetto~; cio@e passamento dal quarto
argine al quinto.  ^Quivi~; cio@e in sul colmo dell'arco quarto,
^soavemente~; cio@e pianamente, ^spuose il carco~; cio@e lo
incarico che era Dante, che avea abbracciato, ^Soave~; cio@e
dolce.  Dolce cosa @e la sensualit@a alla ragione, quando li @e
sottoposta et obediente, e la cagione perch@e finge che il
portasse Virgilio si @e, perch@e la montata era malagevole del
quarto arco, che @e sopra il quarto vallone; e per@o dice: ^per
lo scoglio sconcio et erto~; cio@e disagiato et alto tanto, ^Che
sarebbe alle capre duro varco~; la capra @e animale che
volentieri va pascendo sopra la penna de' monti, e molto
agevolmente monta.  E questo intese l'autore allegoricamente,
fingendo che malagevole cosa fosse alla sensualit@a, o vero
ragione pratica et inferiore, di salire a vedere come
li maliosi et indovini e supersticiosi sieno
fraudulenti, de' quali si tratta nella quarta bolgia.  E
per@o finge che Virgilio, che significa la ragione superiore, lo
porti, cio@e porti la ragione pratica et inferiore, ovvero
sensualit@a, a ci@o considerare che sarebbe cosa dura alli uomini
d'alto ingegno, li quali elli intende per le capre: ^Indi~; cio@e
dal colmo dell'arco quarto, ^un altro vallon~; cio@e la quarta
bolgia, ove si puniscono l'indovini maliosi e suprestiziosi,
come apparir@a nel seguente canto, ^mi fu scoperto~; a me
Dante, che prima nol vedea.
