|PURGATORIO CANTO 18~

PURGATORIO XVIII

CHIOSE MARGINALI I.

CHIOSE SINCRONE

	Continuando se auctor ad proxime precedentia adhuc
premisso suo exordio querit a Virgilio primo quid sit iste noster
amor animi a quo omnis nostra operatio bona et mala procedit.  Et
repondendo dicit sic a remotis.  videlicet. quod animus noster
cresatus est promptus ad amandum et sic inclinabilis et mobilis
est ad omne placibile nam ut ait phylosophus in libro de natura
aminalium omnia naturaliter appetunt delectationem et in quarto
ethicorum intendere opertet ad que facile mobiles sumus et in X.
dicit quod primum per desideria inclinata est mens nostra statim
veniens de potentia ad actum ut subditur hic in textu dictus
talis amor noster.  Item quod etiam quomodo nostra virtus
apprensiva intentionaliter ad id quod estimat bonum subito animum
volvere facit et si inclinatur ad illud talis inclinatio prima
est et dicitur talis noster amor animi ut dicit hic textus qui
amor ut motus spiritualis semper ascendit in altum. idest. in
augmentum...................cum desiderio donec res amata
contentet eum unde ex hoc diffiniendo Cassidorus talem amorem ait
amor noster est quedam vis appetitva rerum quas dissiderio
eligimus et amplectimur nam cum quis amat aliquid quasi illud
concupiscens apprehendit ut quid boni licet interdum non sit
dicit hic auctor.  Ac per consequens fallunt illi qui verificant
omnem nostrum amorem laudabilem ex quibus auctor adhuc sic infert
ergo si talis noster amor de foris evenit in nobis et anima
nostra non ambulat cum alio pede quam cum pede dicti amoris
secundum Augustinum dicentem amor pes anime est qui si rectus est
dicitur charitas si curvus dicitur cupidhas non debet merere vel
demerere. bene vel male agendo ad quod respondet auctor sub
representatione rationis nostre naturalis phylosophice dicendo
omnis forma substantialis. septa. idest.  circumdata a materia et
cum ea unita specificam virtutem habet in se etc.  forma
substantialis dicit frater Albertus est illa que adjunctione sui
ad materiam facit quoddam esse essentiale ut ignitas.  Forma vero
accidentalis est illa que adjunctione sui ad materiam non facit
quid sed quale ut albedo.  Alii dicunt formam substantialem esse
que dat esse simpliciter et per ejus adventum dicitur aliquid
generari et per ejus recessum corrumpi.  Accidentalis forma autem
non dat esse simpliciter sed esse tale ut sic sub illa forma
substantialis septa. idest. circumclusa a materia ut a sepe
comprehendit non solum nos homines corporaliter viventes sed
etiam cetera alia animata et inanimata corporalia et elcmenta tam
habentia virtutem specificam. idest. propriam et singluarem in se
collectam. idest. innatam que specifica virtus non sentitur in
nobis nec in actu operationis nec etiam demonstratur nisi per
effectum et per frondem viridem in arborem vejetabilis vita nam
sicut primeva magnes sive calamita numquam specificam ejus
virtutem attrahendi ferrum ostendisset nisi appropinquatum
fuisset sibi ferrum ita talis specifica virtus in nobis non
panditur nisi adveniat objectum aliquod movens habitus

	nostros et affectus ad diversa ut diversi sumus in facie
juxta illud perssi mille hominum species et rerum discolor unus
velle suum cuique est nec vota vivtur uno.  Unde nequimus
propendere unde intellectus. idest.  intellectualis primus motus
noster et primarum notitiarum veniat ymo provenit appetibilitas
cum semper in nobis antequam adveratmus que prime notitiarum
veniat ymo provenit appetibilitas cum semper in nobis antequam
advertamus que prime notitie et primi motus nostri et amores sunt
ita in nobis et resultant deficiente nostro judicio ut studium
mellificandi in apibus nam nesimus dicere quare amor potius eas
inducat ad id faciendum quam muscas vel vespes nisi quod ita
innatum est eis.  Reassumendo auctor hic in textu. scilicet.
quomodo prima talis nostra voluntas non meret bona nec mala sed
si in dicta mala prima voluntate oblectatur quis venialiter
peccat si procedit ad acutm mortaliter et e contra si in bona
quis procedit et ad oblectamentum venit incipit merere et ecce
principium merendi hujus secunde nostre voluntatis de quo
subditur hic in textu.  Et concludendo Virgilius inde dicit quod
licet ad dictam istam nostram secundam oblectatoriam voluntatem
quelibet alia subaudi voluntas. bona vel non aggregetur non tamen
necessitamur appetitive ad sequendum eas cum innata sit nobis
consiliaria virtus. idest.  ratio humana que habet nostram
voluntatem si bona est suadere si mala fugare Ideo quod liberum
nostrum arbitrium quantum ad rationem dicitur et liberum quantum
ad voluntatem ad quod phylosophus in |3.~ de anima sic ait
reprehendens male utentem hoc libero arbitrio in qualibet dicta
ejus parte amplius extendente se intellectu et dicente
intelligentia. idest. dicta nostra ratione fugere aliquid vel
mutari non movetur sed secundum desiderium agit ut inastinens
voluntas enim appetitus est omnis enim inellectus rectus est
appectitus et fautasia recta et non recta sunt nam semper movet
ad appetitum aut bonum aut quod bonum videtur fuerit et contrarii
appetitus ad invicem quod accidit cum ratio et desideria
contraria sunt. vel fuerint nam ait phylosophus. bonum
intellectus est.  ultima beautitudo. idest.  Deus quod bonum
proprie est obiectum nostre voluntatis unde quelibet recta
voluntas ab ipso Deo movetur et sicut color obiectum est visui et
illum movet absque necessitate ulla ita ipse Deus voluntatem
nostram ut ejus objuectum movet sine ulla necessitate et sic
liberum arbitrium remanet in esse suo et sicut si visiva virtus
nostra corrupta esset ratione organi vel alterius accidentis non
moveretur a calore sic et quando intellectus noster et voluntas
corrupta sit aliquo accidente non movetur a deo cum ipse non
possit causa perverse voluntatis.

	|60.  non cape.~ nam dicit quedam lex cogitationis penam
nemo meretur eo quia non perduxit ad actum suum appetitum.

	|76.  notte tarda.~ idest. tardabat actingere punctum
medie noctis currens versus illum orientem per illas. stratas.
idest. per illud signum zodiaci. idest. sagiptarii -- |78.
arda.~ quia tuna erat vigesima et sic in tertia parte minorata.

	|88.  Ma questa.~  Tangit auctor more solito quomodo
viventes in hoc mundo volentes se a vitio et peccato accidie
moraliter et spiritualiter removere hoc primo facere debent cum
actu solertie virtutis contrarie tepiditati.

	|91.  E qual.~ cum thebani olim egebant aliquo quxilio
bachi eorum dei currebant per aggeres illorum fluvium. scilicet.
ysmeno et asepo de nocte in forma illorum sacrificiorum que poete
vocant triaterica.

	|100.  Maria corse.~ ad visitandum Elisabettam cognatam
suam ut Luce primo Capitulo de quo vide quod scripsi supra
capitulo tertio de eo quod possit objici de festinantia -- |101.
e Cesare.~ scribit lucanus in |3.~ quod cesar obtenta roma
cedentibus ei pompejo et senatoribus noluit ibi manere in otio
sed statim in yspaniam ivit ad civitatem ylerde dimisso bruto in
obsedione Marsilie civitatis provincie. etiam se rebellantis sibi
quas ambas urbes tandem obtinuit.

	|113.  Io fuoi.~  Ad ostendendum quomodo hoc vitium
accidie multum regnat in religiosis et claustralibus qui deberent
esse quasi aves spirituales et Bernardus dicit quod incedunt
lentissime ad modum testudinum -- ^Abate.~  Iste fuit Abbas
sancti zenonis tempore imperatoris Federici Barbarosse primi de
svenia qui cepit regnare anno Domini MCXL et qui inde elapsis
XXII. annis de Mense Martii civitatem Mediolani funditus
destruxit sibi rebellem hujus tempare Imperatoris Albanum
concrematum est a Romanis Hic Imperator Spoletum construxit.
hajus tempore sepulchrum Christi et crux a Soldano capta est hic
imperator Crucis stigmate signatus per mare cum multa multitudine
gentium ad liberationem terre sancte procedens cum esset in
Armenia in parvo flumine est submersus filius autem ejus quem
secum duxerat corpus ejus detulit usque Tyrum ibique sepultus
est. hujus tempore Abbas Johachinus fuit in calabria qui plures
libros super yeremiam et apocalipsim et de omnium prophetarum
libris seripsit. hujus etiam tempore Rodolphus coloniensis
archiepiscopus trium magorum corpora de perside olim
constantinopolim translata et inde a predicto Federico Mediolanum
transvecta Mediolano postea ab eodem Federico destructo Coloniam
transportavit. hujus etiam tempore petrus commestor in francia
qui utriusque testamenti ystoriam que dicitur scholasticam
composuit.

	|121.  tale.~ domnus Albertus. de la scala. dominus. olim
civitatis verone. qui posuit in dicio Monasterio sancti zenonis
fratrem Josephum ejus naturalem filium et sic male. idest. non
legitime de matrimonio natum et claudum. et non multum compotem
mentis.

	|131.  vedine due.~  Ultimo auctor in detestationem hujus
vitii accidie duos alios spiritus posteriores de dictis
spiritibus clamare fingit auctor in reprehensionem XII. tribuum
ysrael sive Hebreorum quibus Deus mare aperuit ut liberaret eos a
Phaquibus Deus mare aperuit ut liberaret eos a Pharaone de.
Egypto. ut habetur Exodi capitulo XIIII. et XV. ubi dicitur
levavit Moyses virgam et separavit se aqua et inimicorum spem
congeliavit et inter undas via pedestris apparuit ob quorum
murmurationem et desidiam in deserto. XL. annis erraverunt et cum
deberent appropinquare terre promissionis ab ea elongebantur et
ibi omnes mortui sunt preter Caleph et Josue antequam Jordanus
fluvius currens per Hierosolimam eorum filios videret ad se
venire ut postea venerunt.  Unde dixit Deus dictis eorum patribus
ut scribitur Numeri XIIII. in solitudine jacebunt cadavera vestra
nec intrabitis terram vobis promissam.

	|133.  prima fus.~ idest. narrabant effectum qui evenit
accidiosis dicendo ^prima fue ec.~

	|136.  non sofferse.~ sc. creusa uxor Enee que in excidio
troie ut lenta cepit sequi de nocte dictum ejus virum et postea
in via remansit propter suam negligentiam que accidie equiparatur
unde si non fuisset accidiosa et ejus ejus virum secuta fuisset
visisset in vita et post vitam in maxima gloria quia fuisset
honorata sicut Eneas et tantam laudem et gloriam perdidit ejus
accidia -- |138.  offerse.~ idest. potius voluit ignominiose sine
gloria vivere quam pati laborem in sequendo ejus virum.

