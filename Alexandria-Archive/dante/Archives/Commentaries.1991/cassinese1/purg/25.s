|PURGATORIO CANTO 25~

PURGATORIO XXV

CHIOSE MARGINALI I.

CHIOSE SINCRONE

	In hoc capitulo auctor principaliter 4. facit nam in
prima premisso exordio summit querendo materiam scribendi de
generatione humana nostra et de natura et qualitate nostre anime
coniunte et separate et hec durat usque ibi.  ^Sangue perfecto.~
etc. ibi 2[a?] in qua dicit de corporali nostra formatione et hec
usque ibi.  ^Ma come danimal.~ etc. ibi 3.[a?] in qua de esse
nostre anime tractat et hec usque ibi. ^et gia venuto atultima.~
etc. ibi. 4.[a.?] et ultima in qua incipit tractatum VII. circuli
et durat dum fingit se venire ad ultimum Angelum infra.

	|3.  atoscorpio.~ quasi diceret quod de XII. oris diei in
illo emisperio jam VIII.[?] precesserant et IIII. restabant adhuc
et nox in isto erat in medio.

	|21.  non tocca.~ cum sint dicte anime spiritus
incorporei et sic non est eis opus alimentatione nec nutrimento.

	|22.  Meleagro.~  Scribit Ovidius in VIII. quod dyana dea
indignata contra Cencum regem callidonie ejus contemmptorem misit
in dictam ejus contratam aprum quemdam vastantem omnia quem demum
dictus meleager occidit et capud ejus tradidit Atalanti virgini
quam dilligebat ut procus ejus tamen Flexipatra et Toxipus
fratres et avunculi dicti Melagri dictum capud apri abstulerunt
per vim inscio dicto Meleager ambos occidit quo scito Altea mater
dicti Meleagri et soror predicotum fratrum quemdam stipitem
fatatum. ut quantum duraret duraret vita dicti Meleagri misit in
ignem et secundum quod comburebatur ita dictus meleager
consumebatur et sic demum consupto dicto stipite. mortuus est
iste Meleager. ut ait Ovidius. stipes erat. qui cum etc.  Ad
propositum dicit Virgilius auctori quod si dicte cloto lachesis
et Antropos sorores de quibus dixi supra in XX.  capitulo
demonica potentia hec facere potuerunt et Circes homines in
bestias convertere arte magica qua etiam Apulegius asinus diu
fuit quanto magis divina potentia facere potest animas predictas
in purgatorio macrefieri cum talem potentiam contulit demonibus.
Item secundo arguit Virgilius et dict de motu nostro in speculo
apparente quod tamen in se speculum non movet vere sed
representative in quo promictit quod inferius magis aperit de
virtute informativa et aere vicino dictarum animarum.

	|40.  Sangue.~  Hec est secunda pars hujus capituli in
qua Statius explicite solvendo dubium auctoris de anima nostra
separata incipit primo a remotis dicere de creatione nostra
corporali et ut de conjuncta copulatione ipsius anime et ejus
origine melius premictere possit que expediunt ad propositam
materiam sequendo Augustinum dicentem in suo libro quomodo animam
Ade Deus potuit amiscere limo terre que formato corpore primo
animam accepit ut Genesi capitulo II. sed ratione carebat quia
prius debebat domus compaginari inde induci habitatorem inquid
sic.  ^Sangue.~ etc. ad cujus principii evidentiam notandum est
quod in nostro virili stomaco de cibo et potu digesto natura
duplicem sanguinem ellicit rubeum. scilicet. qui cruor dicitur
quem epar de stomaco surgit et post trasmictit ad venas ad
augmentationem et substentationem membrorum corporalium.  Item
alium dealbatum eo quod magis decoctum et magis per consequens
perfectum. ut hic dicit textus qui licet vocetur talis sanguis
secundum ysiderum virus. unde ad eo viri dicimus secundum eum et
per philosophum.  Aqua viri coitus tamem sperma voctur et ad
procreandum institutum est qui quidem non bibitur. idest.
atrahitur a venis. ut primus sed remanet post digistionem quasi
alimentum leve quod elevatur ultimo de mensa. ut fragmentana
panis et sic ultimo dictum sperma levatur ab omnibus nostris
principalibus membris capiens a corde specialiter ut a
principaliori membro habitum et virtutem informativam ad
compositionem corporis humani producendam a quibus principalibus
membris dicit Statius dictum sperma descendere ad testiculos inde
per coitum in vulvam et matricem mulieris et super ejus mulieris
sanguinem habentem specialiter etiam a corde virtutem
informativam ad humanum fetum producendum [??????] subaudi et ex
hoc subdit Statius hic statim quomodo sperma predictum
dispostitum est virtualiter ad agendum propter suam majorem
perfectionem et dictus sanguit mulieris ad patiendum.

	|43.  Prenile dal core.~ quasi diceret sperma habet
formare hominem sanguis rubeus habet ire per venas et de se
facere augumentare membra per sperma formata.

	|47.  a fare.~ philosophus in III. de anima honorabilius
semper est agens.

	|50.  coagulando prima.~ i. in VII. horas usque ad quod
spatium aut adheret matrici aut refunditur ^aviva.~ subaudi vita
vegetabili cujus vite tres sunt potentie. scilicet. nutritiva
augumentativa et generativa -- |51. costare.~ i. cohagulare vel
gustare et tunc dicit quod sperma vivificat quicquid fecit
gustari a mestuo scilicet ipsum sperma.

	55.^e sente.~ sc. ipsa virtus influens que est activa.
scilicet. sperma56 ^fungo marino.~ qui est informis viscositas
que in certis lictoribus maris reperitur ut scribit phylosopus in
suo libro de animalibus Quam viscositatem vocat ibi fungum
marinum nam si incutitur ab aliquo movetur quasi ut testudo
quedam et sic secundario factus est dictus embrio anima sentitiva
elapsis septem diebus secundum Macrobium.

	|58.  se distende.~ i. membra figurat quod est in quinta
edomoda secundum dictum Macrobium. -- |60.  intende.~ et sic
concludendo in hac secunda parte postquam per virtutem principii
activi quod erat in femina producta est anima sensitiva in
generato quantum ad aliquam partem ejus principalem tunc incipit
operari dicta anima sensitiva ad complementum proprii corporis
per modum nutritionis et augmenti.

	|61.  Ma come.~ IIiis dictis veniamus ad tertiam partem
quam ut levius valeam explicite exponere et ut perspicatius
intelligatur per hunc modum procedam primo querendo quid sit
anima intellectiva et rationalis de qua hic dicitur.  Secundo
unde in nos veniat.  Tertio quando in nobis infunitur Quarto
quomodo se habet cum vegetativa anima et sensitiva.  Quinto ubi
in nobis localiter residet.  Sexto que sunt ejus virtutes et
potentie.  Septimo quomodo se habet separata a corpore.  Ad
primum dico quod multi multas diffinitiones dederunt et hoc non
insisto. que anima secundum ysiderum dum vivficat corpus dicitur
anima dum vult dictitur animus dum scit dicitur mens dum recolit
dicitur memoria dum recte judicat dicitur ratio dum spirat
dicitur spiritus dum sentit dicitur sensus.  Ad secundum dico
quod a deo.  Ad tertium dico quod numquam anima infunditur nisi
oranato embrione et plene habilitato ad ipsam animam recipiendam
quam infusionem anime dicunt fieri in masculo in quadraginta
diebus in femina vero in octuaginta diebus.  Ad
quartum.............63.  ^errante.~  Nam phylosophus in 3. de
anima ponit intellectum separatum ab anima eo quod non videbat
organum assumptum que opinio ut falsa improbat Tomas in prima
parte questione 76. ubi dicit intellectus qui est intellectualis
operationionis principium. idest. anima forma est humani corporis
et licet intelligere sit actus qui non possit exerceri per organa
corporalia sicut virtus visivaper occulum tamen in materia est in
quantum ipsa anima cujus est hec virtus est hominis forma et
terminus generationis humane.

	|65.  intelletto.~ i. animam intellectivam que dirigit
sensitivam eo quod anima est quid aprensum per ipsum intellectum.

	|69.  perfecto.~ quod est in masculo in quadraginta
dicbus in Femina in octuaginta diebus.

	|79.  lachesi.~ i. fatalis dispositio temporalis de qua
dixi supra capitulo XXI. -- |81.  lumano el divino.~ i. ejus esse
corporale et spirituale ac aliis sensualibus potentiis. quasi
omnibus mutis. idest. sopitis per mortem corporis ducit secum
virtutes animales ut est memoria intelligentia et voluntas
acutiores solito.

	|84.  agute.~  Augustinus in libro de spiritu et anima
ait anima recedens a corpore secum trahit solum imaginationem
rationem intellectum concupiscibilitatem et irrascibilitatem et
secundum merita afficitur et fortius hiis potentiis utitur.  Item
dicit in libro de Trinitate quod memoria intelligentia et
voluntas sunt una vita una mens una essentia et sunt in anima
substantialiter.

	|109.  E gia.~  Hic incipit tractare de VII. circulo in
quo fingit puniri animas luxuriosorum existentes in igne.

	|121.  Summe dens clementie.~  In isto circulo ita pleno
igne et flamma auctor fingit puniri animas luxuriosorum
existentes in dicta flamma et conentes illum ynnum quem Ambroxius
fecit ad implorandum gratiam contra vitium carnis dicendo Summe
deus clementie mundique factor machine quo corde pruo sordibus
lumbosque jecur morbidum adure igne congruo et luxu moto pesimo
etc.

	|128.  virum non cognosco.~  Ista verba dicebant diste
anime in laudem virginitatis virtutis contrarie vitio luxurie que
verba dixit domina nostra ad Angelum dicendo quomodo fiet istud
quoniam virum non congnosco ut Luce primo.

	|130.  finitolo.~  Item memorabant dicte umbre in
reprensione dicti vitii luxurie quomodo dyana cum aliis suis
nimphis perseveravit virgo in solitudine nemorosa. et Elicem
parasim que etiam Calisto nominabatur inde expulit ut corruptam
ejus Nimpham a Iove.  Nam dum semel a venatione rediens
requiesceret in quodam prato sola dictus Iuppiter transmutavit se
in personam dicte Dyane et breviter cum ea concubuit et gravidam
fecit que inde cognita in lavacro corrupta depulsa est per dictam
dyanam a cosortio suarum virginum ut Ovidius in II.

	|133.  al cantar tornavan.~  Item fingit eas etiam di[?]
xisse in laudem castitatis et virtutis pudicitie conjugalis id
quod scribit.  Augustinus in libro de bono conjugali dicendo
Congiuagatis debent non solum ipsius sexus sui commiscendi fidem
procreandorum liberorum causa verum infirmitatis invicem
expediende ad illicitos concubitus evitandos mutua quodammodo
servitute.

	|139.  seriscuscia.~  Idest. ultima litera que denotat
ultimum peccatum mortale.

