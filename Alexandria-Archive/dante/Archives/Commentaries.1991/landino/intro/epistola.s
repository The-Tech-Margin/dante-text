|MARSILII FICINI
FLORENTINI
EPISTOLA.~
|FLORENTIA~  ^iam diu moesta, sed tandem laeta Danthi suo Aligherio post
duo ferme saecula iam redivivo, & in patriam restituto, ae denique coronato
congratulatur.  Vaticinatus es quondam mi Danthes in exilio constitutus
fore tempus, quo pietas superans impietatem foeliciter te patriae redderet:
atque in excelsa Baptistae Joannis aede sertis Apollineis coronaret.
Non frustra augurium vani docuere parentes.  Si quidem nuper tuus pater
Apollo, & longum fletum meum, & diuturnum tuum exilium miseratus mandavit
Mercurio, ut piae Christophori Landini divini vatis menti prorsus
illaburetur:  Landineos$que vultus indutus alma primum virga dormientem te
suscitaret: deinde alarum remigio te sublatum moenibus Florentinis inferret;
denique phoebea tibi lauro tempora redimeret.  Hodie tandem divinitus
impletum est mandatum Phoebi, Mercurij, Landini$que pium opus, vaticinium
Danthis, Florentiae votum.  Venisti tandem iter monstrante Minerva: viae
duce Mercurio, clarissima poetarum omnium co[m?]itante caterua.  Denique
ingredientem Gratiae te foeliciter exceperunt.  Amplexus, & oscula tibi
Pierides nymphae dedere.  Venisti tandem, tua$que expectata parenti Vicit
ter durum pietas. datur ora tueri Nate tua.  & notas audire, & reddere
voces.  Sic equidem ducebam animo, rebar$que futurum Tempora dinumerans:
nec me mea cura fefellit.  O qu@am pulchriorum, qu@am ve beatiorem nunc
te dulcis nate recipio, qu@am amiserim.  Conversus est tibi mortali prior
ille vultus in immortalem, atque divinum.  Conversa Florentiae, & nox in
diem.  Conversus Florentinis tuis moeror omnis in gaudium.  Gaudete omnes,
& exultate foelicissime cives, quibus iam mirabiliter pro uno sole sol
geminus oritur, neque flammis tame, sed radijs geminatis.  Hodie foelicitati
vestrae coelum ipsum (nonne videtis?) apertissim[@?]e gratulatur.  Suscipite
o cives parumper, suscipite coelum.  Ecce nunc, ecce dum noster hic
coronatur Danthes, Panditur interea domus omnipotentis Olympi. Empyrei coeli
flammae nullis amplius visae, hodie nobis manifestae coruscant coronato
Danthi gratulabundae.  Proinde quemnam putatis esse tantum, hunc tam novum,
tam dulcem sonum aures nunc vestras implentem?  Profecto sonus prophetarum,
musarum$que novem nullis ali@as auditus saeculis, hodie pal@am coronationi
Danthis applaudit.  Eia audite dulces dominationum cantus a Phoebi globo:
audite rursum miros archangelorum hymnos ab ipso Mercurij globo canentium.
Gloria in excelsis Apollini summo.  Gloria musis, Gloria gratijs.  Pax
itia, foelicitas Florentinis gemino iam sole gaudentibus.~

