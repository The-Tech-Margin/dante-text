|PURGATORIO CANTO 02~

        |1.  ~^Gi@a era il sole~ — Hic vult describere horam temporis et certe ibi\, ubi erat Dantes\, erat prope ortum solis\, quando nobis incipit nox.  Nam spera\, idest tota rotunditas celi\, habet duas partes: unam nobis visibilem supra terram\, aliam infra terram.  Et vocatur quelibet pars emisperium\, idest medietas spere\, inter quas est linea circumcirca que vocatur orizon\, idest orientalis zona\, in qua sol oritur et occidit et terminatur in ea undique visus emisperii superioris.

        |2.  ~^Cerchio~ — Item dicitur circulus meridianus in celo qui procedit a polo artico\, idest tramontana nostra septentrionali\, versus meridiem ad aliam tramontanam equaliter distans ab oriente et occidente.  Et quilibet locus secundum quod distat ab oriente habet suum condiversum meridianum et diversum orizonta\, quia citius oritur sol in Cipro quam in Sardinia.

        |3.  ~^Ierusalem~ — Dicitur esse in medio terre\, quia quando sol est in Ariete et tunc est equinocium in vere\, ortum solis et Arietis in occasu\, Ierusalem est sub meridiana distantia ab oriente et occidente.  ^Alto~ — In meridie.

        |4.  ~^Opposita~ — Quando\, sole existente in Ariete in occasu\, nox incipit et Libra\, que est signum oppositum Arieti\, surgit in oriente et noctem aducit.

        |5.  ~^Gange~ — Fluvius est orientalis ex quo nobis oritur sol\, tunc equatur nox et dies.

        |6.  ~^Man~ — Diei.  ^Soverchia~ — Quando Libra superat fauces Gangis fluvii versus nos veniens\, sole in Ariete opposito existente\, est causa noctis nobis et in alio emisperio\, in quo erat poeta\, causa diei erat.  Et per hec vult astrologice demostrare formam spericam celi et zodiaci.

        |9.  ~^Rance~ — Propter radios solis appropinquantes magis aurora primo albet\, secundo rabet\, tertio citrinatur.

        |23.  ~^Un non sapeva che bianco~ — Una dictio est et est determinatio verbi et est textus sic in gramatica: apparuit michi unum nescio quid album.

        |46.  ~^In exitu Israel~ — Quelibet lictera potest quadrupliciter exponi\, unde versus: <Lictera gesta docet\, quid queras allegoria.  / Morale quid agas\, quid speres anagogia>.  Salmi istius istoria fuit quando populus Israel fuit liberatus de manibus Pharaonis.  Allegoria est quod similitudinarie anime dampnatorum redimende erant et genus humanum liberandum de manibus inimici.  Moralitas elicitur quod quilibet debet appetere libertatem et presertim a vitiis\, quia maior est libertas anime quam corporis.  Anagogia est spes retributionis in eterno gloria paradisi.  Similiter est ystoria templi Salamonis; allegoria\, corpus Christi solvite et cetera; morale\, Ecclesia militans; anagogia\, Ecclesia triumphans.

        |55.  ~^Saectava~ — Radiis suis per valles et montes.  ^Giorno~ — Sole elevato per duas horas supra orizonta\, Capricornus recesserat de medio celi in quo erat quando sol erat in oriente\, ut patet in figura supra.

        |80.  ~^Tre volte~ — Loquitur iuxta Virgilium in fine II ^Eneidos~: <Ter conatus ibi collo dare brachia circum; / ter frustra compresa manibus effugit ymago>.

        |86.  ~^Conobbi~ — Per loquelam que non decipit sicut quando Iacob\, simulans se esse Esau fratrem suum primogenitum\, petebat benedictionem ab Isaac patre eorum\, qui ait: <Man\<us\>\, manus sunt Esau\, vox autem Iacob>.  De hoc latius habes cantu III ^Inferni~.

        |91.  ~^Casella~ — Bonus cantor fuit.

        |97.  ~^Giusto~ — Iudicia Dei vera\, iustificata in semet ipsa.

        |101.  ~^S'ensala~ — Rome in portu Hostie.

        |103.  ~^L'ala~ — Quia erat annus iubilei et indulgentie.  Iubileus annus hebrayce\, latine interpetratur remissio qui septem de dogmatibus annorum XLVIIII annis texitur\, in quo tube clangebant et ad omnes revertebatur antiqua possessio\, debita absolvebantur\, confirmabantur libertates.  Et habuit initium tempore Abrae quando habuit victoriam contra Codolaomor et alios qui captivaverunt Loth\, et fuit institutus quinquaginta quia Loth tunc erat quinquaginta annorum; vel quia tunc erat L annis ex quo locutus est sibi Deus\, vel ex quo egressus erat de Duran; vel Abraam\, peritus astrorum\, cognovit in L annis planetas ad temperiem pervenire et sic voluit in terris etiam limitare.

        |105.  ~^Acharonte~ — Flumen inferni.

        |112.  ~^Amor~ — Cantilena quam Dantes composuit.

        |119.  ~\<^Vellio honesto~\> — Cato.  Hic notatur primus gradus vestibuli in quo vanas delectationes sectantes remorantur.

